לאחר שהוריו נרצחים באכזריות לנגד עיניו, היורש הצעיר והעשיר ברוס וויין נוסע אל המזרח הרחוק כדי ללמוד את רזי אמנות הלחימה. תוכניתו היא לחזור לעיר גות'הם ולנקות אותה מפושעים מושחתים. מתחת לאחוזת הוריו הוא מגלה מנהרה מסתורית שתהפוך בעזרת חברים קרובים למערת העטלף. במהרה הוא נאלץ יצטרך להלחם נגד דון פלקונה, מאפיונר אלים המנסה להשתלט על החברה שהוריו הורישו לו, נגד סוחר הסמים דוקטור ג'ונתן "הדחליל" קריין, וגם נגד רשע מסתורי המכיר היטב את ברוס ומחכה לרגע הנכון להנחית עליו מכה שממנה הוא לא יתאושש. כריסטופר נולן, הבמאי המוערך של "ממנטו" ו"אינסומניה" הפך את הסרט החמישי בעלילות באטמן לסרט קולנוע עוכר שלווה ומעמיק המיועד לא רק לבני הנעורים.