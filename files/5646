

קומדיית סקס רומנטית של מייקל להמן ("על נשים, גברים וחיות אחרות"). מאט סאליבן (ג'וש הארטנט, "פרל הרבור"), תלמיד קולג' חתיך הנעזב על ידי חברתו בצורה ברוטאלית, מוצא עצמו תוהה על חשיבותם של יחסי מין במערכת יחסים, ונשבע לא לקיים כאלה (משום סוג, גם לא עם עצמו) במשך ארבעים יום. הבעיה (מעבר לבעיה הברורה) היא שבמהלך התקופה הזו הוא פוגש -- כמובן! --- בנערת חלומותיו (שאנין סוסאמון, "סיפורו של אביר") אך עקב נדרו, אינו יכול לגלות לה את רגשותיו אליה, ולקחת את יחסיהם צעד אחד קדימה.