קומדיה מקורית של דייויד או. ראסל ("שלושה מלכים") שולחת צמד בלשים לפתור תעלומה אקזיסטנציאליסטית עבור קליינט מוטרד. הכוונה כמובן לתעלומה הגדולה של המין האנושי: מה, בעצם, המשמעות של כל זה? האם היא בכלל קיימת? לשם כך דורשים השכירים לעקוב אחר צעדיו, יום יום, שעה שעה, ולהביע את דעתם הפילוסופית על הקיום. שורה של כוכבים מעטרים את החוויה: דסטין הופמן ("הבוגר"), איזבל הופר ("המורה לפסנתר"), נעמי ווטס ("מלהולנד דרייב"), ג'וד לאו ("קרוב יותר"), מארק וולברג ("לילות בוגי"), לילי טומלין ("תמונות קצרות") וג'ייסון שוורצמן ("המירוץ לצמרת של מקס פישר").