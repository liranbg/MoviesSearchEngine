דרמה קומית של ברוס ברספורד (רגעים קטנים של חסד). הגברת דייזי (ג'סיקה טנדי, נס ברחוב 8), היא אלמנה יהודיה מאטלנטה אשר אינה יכולה לנהוג יותר. בנה (דן אקרויד, צרות בצרורות), מתעקש על כך שתשכור נהג (מה שבשנות החמישים באמריקה אומר גבר שחור). היא מסרבת בכל תוקף אך בנה בכל זאת שוכר נהג בשם הוק (מורגן פרימו, שבעה חטאים). בתחילה היא מסרבת להיות מוסעת על ידו. אך לאט לאט הוא שובה אותה בקסמיו. עשרים השנים הבאות בחייהם של השניים מפתחות ידידות מופלאה, אשר בין היתר מדגישה את ההבדלים התרבותיים התהומיים ביניהם. ג'סיקה טנדי, שזכתה באוסקר על תפקידה בסרט זה, היתה לזוכת האוסקר המבוגרת ביותר אי פעם (81). הסרט גם זכה באוסקרים על האיפור הטוב ביותר, הסרט הטוב ביותר והתסריט הטוב ביותר. דן אקרויד ומורגן פרימן זכו רק במועמדויות.