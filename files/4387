
יצירת מופת -הצצה לחייהן של נשים שונות, שכולן מתחבטות בנוגע ליחסים שלהן עם אנשים חשובים בחייהן. צוות של כוכבות עוזר לבמאי, רודריגו גרסייה, לבטא את החזון שלו, וצוות מיומן מאחורי המצלמה מוודא שהחזון יבוא לידי ביטוי בצורה מושלמת, כשכל סיפור מצולם בטייק אחד. אחת מהנשים שנחשפות לפנינו היא רובין רייט פן, שמגלמת את דמותה של אישה בהיריון הפוגשת מאהב לשעבר בסופרמרקט, מפגש שמוציא ממנה פרץ של חרדה וחוסר ביטחון. אישה אחרת, רות (סיסי ספייסק), נתפסת במלון עלוב שבו היא מנהלת רומן. הולי האנטר מגלמת את דמותה של אישה, המודאגת מהתנהגותו הלא-חברותית של החבר שלה. גרסייה משאיר אצל הצופים סימני שאלה רבים בנוגע לכיוון שאליו הולכות הנשים הללו. ואכן, הסיפור הראשון בסרט מסתיים בדיוק כשנדמה שהוא עומד להתחיל, כשהאסירה, סנדרה, משחררת צעקה חייתית, בשעה שהסוהרים גוררים אותה מזרועות בתה. יצירה עוצרת נשימה, המשתמשת בצורה נפלאה במדיום הקולנועי.