האפוס עטור האוסקרים (תסריט, מוזיקה, עיצוב אומנותי, תלבושות) של דיוויד לין (גשר על הנהר קוואי), עוקב אחר חייו מלאי התהפוכות של רופא ומשורר הומניסט ברוסיה של מהפכות ומלחמת אזרחים עקובה מדם. על רקע השינויים הפוליטיים של המהפכה הבולשביקית, מלחמת העולם הראשונה והקרב על השלטון בין ה"לבנים" ל"אדומים", פורח לו סיפור אהבה רווי פתוס בין הד"ר ללארה היפה, אותה מגלמת ג'ולי כריסטי. מלודרמה היסטורית סנטימנטלית ומדהימה.