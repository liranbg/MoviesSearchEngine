ילד מחונן בשם ויטוס, השולט היטב במוסיקה ובמתמטיקה, ומאתגר את הוריו. מהר מאוד מואס ויטוס בתפקיד שבחרו עבורו המבוגרים, ילד פלא, וירטואוז קטן המנגן בפסנתר, ובוחר באופן דרמטי להתחמק מהתוכניות של הוריו, כדי לנהל חיים כפולים סודיים. ויטוס נמצא בין שני הוריו. האם, ממוצא אנגלי, העובדת כמתרגמת בבית הוצאה ומנסה לקדם את הקריירה המוסיקלית והאקדמית של בנה. האב, הטרוד מעל לראשו בעבודתו בחברה למוצרי מכשירי שמיעה. את הנחמה, את העולם החם, את שוויץ השונה, שלא עסוקה בקריירה ובעשיית כסף, הוא מוצא אצל הסבא, הגר בכפר. רק בפניו יכול ויטוס להתוודות שהוא רוצה להיות ילד רגיל ונורמלי, ולא אינשטיין או מוצרט. יחד עם הסבא הוא חולם לעוף, לטוס. רק אצל הסבא הוא יכול למצוא מרגוע מהלחץ המופעל על ידי ההורים. בעקבות תאונת ריחוף, מצליח ויטוס לחיות חיים כפולים, כילד רגיל לגמרי וכפסנתרן מחונן.