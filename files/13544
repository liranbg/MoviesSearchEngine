קומדיית פולחן של לורנס קאסדן ("נשיקה צרפתית"). ג'ואי בוקה (קווין קליין,"נשיקה צרפתית") הוא בעל פיצריה. אשתו רוזאלי (טרייסי אולמן,"קליעים מעל ברודווי"), שתמיד היתה בטוחה שההיעלמויות שלו לשכנות היו כדי לתקן להן דברים בבית, מגלה להפתעתה שהוא בגד בה כל השנים. כיוון שהיא קתולית וגירושין אינם באים בחשבון, רוזאלי, אמא שלה ועובד בפיצריה שמאוהב בה (ריבר פיניקס,"אני והחבר'ה"), מחליטים לרצוח את ג'ואי. לאחר מספר נסיונות כושלים הם מחליטים לשכור זוג רוצחים "מקצועיים" (וויליאם הארט, "מצבים משתנים" וקיאנו ריבס, "מטרקיס"), ואפילו אחרי שהם מכים, מרעילים, ויורים בג'ואי, נראה שהוא נשאר אדיש.