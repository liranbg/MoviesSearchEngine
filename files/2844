השנה היא שנת 1981 לאחר מותו של האב, מנסה רחל, אלמנה בת 42, לשמור על המסגרת המשפחתית מול בנותיה המתבגרות, אסתי (18) ותמי (15). היא מנסה להתקבל לישוב חדש המוקם בשומרון, אלא שוועדת הקבלה של היישוב מעדיפה "משפחות שלמות" ולא חד-הוריות. רחל נחושה בדעתה להוכיח לוועדה שהיא ומשפחתה קורצו מן החומר הראוי, לכן היא מסכימה לצאת לדייטים עם כל גבר פנוי שחבריה מגלגלים לפתחה, ודואגת שבנותיה לא חורגות מהקודים המקובלים בקהילתן, וזאת על מנת לארגן סוף סוף את חייה וחיי בנותיה בחברה הדתית-לאומית אליו הן שייכות. לאסתי ולתמי יש תוכניות אחרות. אסתי בחיים לא תיתן לאמה לגרור אותה לגבעת טרשים, ובכל הזדמנות היא מנסה לקלקל את השם הטוב שרחל מתאמצת ליצור לעצמה. תמי לעומת זאת שדווקא מגלה קצת יותר אמפתיה לבדידות של אמה, מתאהבת בבחור הלא נכון. רק יוסי, רווק בן 50, והגבר החדש בחייה של רחל, מצליח להראות לה שיש חיים גם מחוץ לגדר. היחסים הטעונים בבית, הלחצים החברתיים בביה''ס וב'בני-עקיבא' מגיעים לשיאם במדורת ל''ג בעומר באירוע אשר גורם להן לזעזוע ולהתעוררות המביאים אותן להשתחרר מהמסגרות המזויפות, וליצור לעצמן מסגרת חברתית משלהן. מדורת השבט", כמו סרטו הראשון של יוסף סידר, "ההסדר", מתאר את המתרחש בתוך הציונות הדתית, אבל למעשה מפענח דינמיקה שמאפיינת מדורות גם של שבטים אחרים."מדורת השבט", זוכה 5 פרסי האוסקר הישראלי עבור הסרט הטוב ביותר לשנת 2004הוצג בהקרנת בכורה עולמית בפסטיבל ברלין 2004, שם זכה בציון לשבח. מאז הוזמן הסרט לפסטיבלים בינלאומיים בולטים, ביניהם, פסטיבל פוסאן בקוריאה (הנחשב לפסטיבל הסרטים החשוב ביותר במזרח אסיה), 2004 viennale בוינה, פסטיבל קופנהגן, פסטיבל הסרטים הבינלאומי בשיקגו, פסטיבל מונטריאול, פסטיבל סאן-פאולו בברזיל ועוד...