

סרט ההמשך הראשון של סופרמן אשר בוים על ידי ריצ'רד לסטר ("רובין ומריאן"). סופרמן (כריסטופר ריב, "כפר הארורים") מחליט לוותר על כוחותיו המיוחדים בכדי להינשא ללואיס (מרגוט קידר, "הסימן האחרון"), אשר עקב תאונה גילתה את זהותו האמיתית. למרבה הצער, בדיוק לאחר שהפך לבן אדם רגיל, שלושה פושעים מכוכב קריפטון, בהנהגתו של זוד הרשע (טרנס סטאמפ, "הקשר האנגלי"), אשר נכלאו בחלל, משתחררים עקב פיצוץ בחלל של פצצת אטום כחלק מהפירוק הגרעיני, ועתה בעזרתו של הארכי-פושע המשעשע לקס לות'ר (ג'ין הקמן, "משפחת טננבאום") מתכוונים להשתלט על העולם. הם חזקים לפחות כמו סופרמן והם שלושה, וסופרמן ויתר על כוחותיו. האומנם אבוד הוא העתיד? 