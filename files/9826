סרט חובה לכל אוהבי ובעלי החתולים שבינינו.אחרי הצפיה בסרט הזה תבינו ותכירו את החתול/ה שלכם הרבה יותר טוב. הסרט הזה מנסה לענות על שאלות כמו: איך החתול רואה את העולם ואותנו? האם החתול הוא חיה חברתית או לא? מאיפה נובעת האיסטניסיות שלו? למה הוא מגרגר? למה הוא צריך את השפם הזה? למה הוא שורט ומשפשף בציפורניו על כל דבר? למה לפעמים הוא מתחיל להשתולל בלי שום סיבה נראית לעין? למה הוא הורג אם הוא לא אוכל? איך הוא שורד קפיצות מבניינים גבוהים? איך הוא יכול לטפס למקומות כ"כ גבוהים? למה לפעמים הוא מביא אלינו הביתה את קרבנותיו? למה הוא ישן כ"כ הרבה, ואיך הרעש הכי קטן מעיר אותו מהשינה הכי עמוקה שלו? ועוד המון. הסרט סוקר גם את המיתוסים סביב החתולים,כמו שלחתול יש תשע נשמות או שהוא טיפוס לא חברתי או שהוא נופל תמיד על ארבע רגליו ומנסה להסביר אותם. 