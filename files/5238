
מותחן מדמם של הבמאי ותסריטאי ג'ון הרצפלד, מעין הצדעה מקאברית לאמרתו המפורסמת של אנדי וורהול. שני פושעים, האחד צ'כי והשני רוסי, מגיעים לארה"ב ורוצחים את חברם לשעבר שבגד בהם. מרגע זה הם קולטים כי הדרך הקלה ביותר להפוך לסלבריטי בארה"ב היא להיות רוצח סדרתי. מרגע זה הצ'כי מחסל אנשים והרוסי, בעל החלומות ההוליוודיים, מתעד את האירועים במצלמת הוידאו. חוקר הצתות צעיר ואידיאליסט חובר אל שוטר סלבריטאי בזכות עצמו לחקירת שרשרת הרציחות (שהתחילה עם שריפה). הסרט נע בין רגעים שנונים למזוויעים, בין קלישאות להברקות, בין ביקורת חריפה על אמריקה לחנופה לרוח האמריקאית. התוצאה היא סרט שלא משאיר את הצופים אדישים. שוט הסיום הוא הברקה אדירה.
