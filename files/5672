וודי אלן מביים ומשחק בפארודיה על תככים ומרמה בהוליווד. ואל וקסמן (וודי אלן), במאי עבר מוערך שבהווה מביים טלוויזיה למחייתו, מנסה נואשות לחזור ולביים סרטים. הצעה לביים סרט באורך מלא, שמגיעה ממפיק הוליוודי חלקלק (טריט וויליאמס, "שיער"), שבמקרה נשוי לאשתו לשעבר של הבמאי (טיה ליאוני, "אני אשתי ואמי החורגת"), מכניסה אותו ללחץ כה רב עד שהוא לוקה בתסמונת של טרגדיה יוונית ומתעוור. ואל לא מוותר על ההזדמנות ומביים את הסרט. קבוצת אנשים קטנה מסייעת לו לשמור בסוד על העיוורון הפסיכוסומטי, כדי שהמפיקים לא יפטרו אותו מהפרויקט.