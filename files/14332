קומדיה משעשעת בכיכובם של דני דה ויטו (הופה) וארנולד שוורצנגר (זיכרון גורלי). וינסנט וחוליו הם שני אחים שהופרדו בלידה. דמויותיהם השונות הופכות למחקר פסיכולוגי בנושא סביבה ותורשה: בעוד שחוליו גודל בידי פילוסופים באי על שפת האוקיינוס והוא בעל מבנה גוף אתלטי, וינסנט הוא גוץ שמנמן שגדל בבית יתומים ונידון למוות על ידי כרישי הלוואות שאיתם הסתבך. כשחוליו מגלה שיש לו אח אבוד הוא יוצא לעזרתו והשניים מתחמקים מסכנות והתנקשויות לאורך הדרך. סרטו של איבן רייטמן (אבולוציה).