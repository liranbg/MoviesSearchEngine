כריסטינה פק (נעמי ווטס), אישה בתחילת שנות ה-30 לחייה נשואה באושר לבעלה מייקל ואם לשתי בנות קטנות ומקסימות. פול ריוורס (שון פן) הוא פרופ' למתמטיקה הממתין להשתלת לב שתציל את חייו. אשתו (שרלוט גינסבורג) מקווה להספיק להרות בטרם יעבור בעלה את הניתוח הקריטי ? העיסוק האינטנסיבי בשני הנושאים מעמידים את יחסיהם בסימן שאלה קיומי. ג'ק ג'ורדן (בניסיו דל טורו) הוא עבריין משוקם שבחר ללכת בדרך הדת, בעודו נאבק לקיים את אשתו ושני ילדיו על טהרת העבודה הקשה. ביום אחד, תאונת דרכים טרגית קושרת את חייהן של הדמויות יחדיו ומשנה את גורלן לעד. פול שהחלים, נאלץ להתעמת עם אמות המוסר שלו, כריסטינה בוחרת לנקום באדם שהרס את חייה, ואמונתו של ג'ק נבחנת על כף המאזניים. כל אחת מהדמויות מחפשת אחר שיווי המשקל שיחזיר את חייה לאיזון מסויים, אך הגורל שקשר ביניהם יחד גם יקרב ביניהם ויקשור ביניהם בדרך שלפעולה של אחת מהדמויות תהיה השפעה משמעותית על חייהם של השאר.