קוסטנר מגלם את דמותו של בן רנדל, מציל ושחיין בעל שם עולמי שמאבד את צוותו בתאונה טראגית. לאחר האסון הוא נשלח ללמד באקדמיה למצילי עילית של משמר החופים. כדי להדחיק את הזיכרונות הקשים, שוקע גיבורנו בהוראה ועושה מהפכה בשיטות של המוסד היוקרתי. הוא לוקח תחת חסותו את אלוף השחייה הצעיר והשוויצר ג'ייק פישר (אשטון קוצ'ר), שהגיע לאקדמיה כדי למצוא כיוון בחיים, ומלמד אותו דבר או שניים על מחויבות ואומץ. אחרי סיום לימודיו חובר ג'ייק לבן, והשניים יוצאים לאלסקה, למשימת הצלה מורכבת ומסוכנת בים ברינג החצי-קפוא. שם ילמד הבחור הצעיר את מידת ההקרבה הנדרשת ממי שרוצה להיות כמו קווין קוסטנר.