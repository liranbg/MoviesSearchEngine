סרט מתח קומי נפלא, שחור ושנון מבית היוצר של האחים איתן וג’ואל כהן, אשר זיכה אותם באוסקר לתסריט הטוב ביותר ובאינסוף מועמדויות אחרות. על רקע נופי מינסוטה הקפואים מביים וויליאם מייסי האליל הכמוש ("מגנוליה", "לילות בוגי") את חטיפתה של אשתו כדי להוציא קצת כסף מחותנו הקמצן. התוכנית, כמובן, משתבשת. פרנסס מקדורמנד בתפקיד מדהים, אשר העניק לה את האוסקר, היא השוטרת שיוצאת לחקור את האירועים כשכרסה בין שיניה. כל היתר, פחות או יותר, מושלם.