סרטו השני של הבמאי והתסריטאי קוונטין טרנטינו, שהפתיע עם "כלבי אשמורת" והפך מאז למודל חיקוי, משלב בהצלחה ארבעה קווי עלילה, שבמהלכם מצטלבות דרכיהם של גיבורי הסרט: צמד רוצחים שכירים, זוג שודדים זוטרים, מתאגרף כושל, בוס מאפיונר ורעייתו הצעירה ועוד. טרנטינו יוצר קולנוע תזזיתי המודע למורשת ההוליוודית ובה בעת הוא גם נאמן לקצב שנות ה-90 ולתרבות הרחוב. הדיאלוג השנון, האלימות הבוטה והשרירותית הם סימני ההכר של הסרט שזכה בפרס דקל הזהב בפסטיבל קאן ובאוסקר על התסריט. ג'ון טרבולטה, ברוס וויליס, וסמואל ל. גקסון בהופעה הטובה ביותר בחייהם כרוצחים זוטרים בעלום הפשע של לוס אנגלס בו עימותים אמצים, דיבור מהיר והומור שחור הם חלק מהעבודה היומיומית. הסרט הנועז ועלילת הפשע הערוכה במומחיות מוערכים על ידי המבקרים כציון דרך בעולם הסרטים המודרני! אחד מסרטי הפולחן של ה-90. טרנטינו במיטבו!