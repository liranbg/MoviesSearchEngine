דרמה מקסימה ומרגשת שזכתה בפרס חבר השופטים בפסטיבל ברלין ובפרס חביב הקהל בפסטיבל סאנדנס. הסרט מביא את סיפורו של לו, איש עסקים צעיר ומצליח, החוזר לכפר הולדתו כדי לקבור את אביו, מורה הכפר. השיבה לכפר מעלה שוב את סיפור אהבתם של הוריו, זיכרונות ילדותו ומאבקה של אימו בהווה -- לקבור את אביו בדרך הישנה והמסורתית. הלוויה גורמת ללו להגשים חלום נוסף של אביו: שבנו ילמד יום אחד בבית הספר המקומי שבו הוא לימד במשך שנים. עם: ז'אנג ז'אי (כוכבת "נמר דרקון" ו"שעת שיא 2"), סאן הונגלי וזנג האו. בימוי: ז'אנג יימו ("גיבור", "הפנסים האדומים").