סרט המשך לסרט האימה המוצלח "הבית על הגבעה הרדופה" שהופק לראשונה בשנת 1958 וחודש בשנת 1999. כעת בשנת 2007 יוצא סרט ההמשך שלו. בסרט הראשון מיליונר מוזר ואשתו הרביעית מזמינים חמישה אנשים לבלות יחד איתם את הלילה בבית רדוף רוחות אשר בתקופות שונות בעבר נרצחו בו שבעה אנשים. הפיתוי הוא מליון דולר אשר יוענקו לכל מי שישרוד את הלילה. העוקץ הוא, שלא ניתן להתחרט מרגע שהדלתות נסגרות, וכן שהפרס יינתן רק לשורדים אשר יישארו בחיים בבוקר. מרגע שהדלתות נסגרות, השבעה מוצאים עצמם מוקפים ברוחות, רוצחים ובלפחות שלד אחד. לאחר כמה שנים אנשים מחליטים לסכן את עצמם שוב בחיפוש אחר הפסלון המקולל "בפומט" ( פסל של אלוהות בצורת תיש מכונף בעל שדי אשה ורגליים מסוכלות שלכאורה נאבד ע"י אבירי המקדש, הטמפלרים). האם שריד זה השווה מליונים שווה גם את נשמתם של המחפשים? כעת הטרור והאימה יחזרו שוב בדמותו של הנידון למוות החוזר לבית הרדוף ומתחיל במסע הציד שלו. ג'פרי קומבס אשר גילם את ד"ר וונאקאט בסרט הקודם מ-1999 חוזר לתפקיד.