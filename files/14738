קומדיה צינית של בילי ווילדר הבוחנת את חיי המין של האמריקאים. ג'ק למון הוא פקיד צעיר המשאיל את דירתו למנהלים שונים ממקום עבודתו, כדי שהדירה תשמש למפגשי אהבים עם פילגשותיהם. הכל למען קידומו בעבודה. אך התוכנית משתבשת כאשר הוא מתאהב בפילגשו הצעירה של הבוס שלו. זכה בפרסי האוסקר על הסרט הטוב, הבימוי, התסריט (ווילדר ודיאמונד), עריכה ועיצוב אמנותי. בהמשך הסרט עובד למחזמר מצליח בברודוויי.