קאט היא אאוטסיידרית, ששמה קצוץ על כולם וכולם מתעלמים ממנה, אם כי לא ברור לי איך הם מצליחים. אף אחד חוץ ממני לא שם לב שהבחורה פשוט יפהפיה עד עילפון חושים, ושאם היא בסביבה אין שום סיבה בעולם להעיף מבט לעבר אחותה? אה, כן, יש לה אחות קלת דעת וסופר-קולית שמעוניינת לצאת עם בנים, אלא שאבא שלהן, רופא מיילד שהשליה עלתה לו לראש, נהיה פרנואיד לחלוטין וקובע שאחות-קטנה לא תוכל לצאת לדייטים עד שהגיהנום יקפא, או עד שקאט תצא גם היא, מה שנראה סביר באותה מידה. קיימים מספר בעלי אינטרסים שמאוד מעוניינים לתת לאחות-קטנה לצאת, ולכן מתארגנת קונספירציה: מר קול ישלם למר מוזר כדי לקחת את גברת קריפי לאיזה דייט או שניים, וכך תשוחרר גם אחות-קטנה לשוק החופשי וכולם יהיו מאושרים. אלא שמר מוזר, כמה מפתיע ובלתי צפוי, מתאהב בגברת קריפי, מה שמוביל לסיבוכים בעלילה ולסצינות של שירי דיכאון. מה יהיה ?!