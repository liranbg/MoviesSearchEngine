מסעו של גדול המאהבים, האציל הליברטיני מהמאה ה-18, מוונציה הנגועה בדבר דרך לונדון ופריז ועד גרמניה. סרטו האקסטרווגנטי של גדול במאי איטליה, פדריקו פליני לוקח את הצופה לנשפים באולמות ראוותניים, למפגשים עם דקדנס אריסטוקרטי ואינטלקטואליזם פרוורטי, לתוך חדרי המיטות, ולתת מודע האפל של כולנו. בתפקיד הראשי: דונאלד סאת'רלנד (נערת הטלופן והבלש). הסרט המרהיב ביופיו זכה בפרס האוסקר ובפרס BAFTA לתלבושות המהודרות.