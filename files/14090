חוליו, בנו של בעל אדמות עשיר בצ'ילה של תחילת המאה ה-20, מקבל בהגיעו לגיל 15 מתנת יום הולדת מאביו: חוויה מינית ראשונה אצל הזונה מריה (שלומית בייטלמן). היא תהפוך למרכז הקונפליקט בין אב דומיננטי, שוביניסט ונוקשה, ובין בנו, עליו מוטל לחץ ציפיות של שושלת שלמה. האב ילמד את חוליו לקח קשה על אופן ההתנהגות המצופה מבן המעמד הגבוה. מרכזי לסרט השחזור התקופתי ותיאור אורח החיים הכפרי על מִנהגיו הייחודיים. סרט עטור פרסים, מהטובים בקולנוע הצ'יליאני בכל הזמנים. יצירה משותפת של הבמאי סילוויו קאיוצי והסופר חוסה דונוסו, שיתוף פעולה אשר הניב סרטים מוצלחים לא פחות ("קורונאסיון", "קצ'ימבה").