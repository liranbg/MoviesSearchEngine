פארודיה על סרטי נעורים. תלמידי התיכון על שם ג'ון יוז חיים את חייהם של סרטי נעורים, ביניהם, "מה שאת עושה לי", "אמריקן פאי", "שש עשרה נרות", "מועדון ארוחת הבוקר", "יפה בורוד" ו"עשרה דברים שאני שונאת אצלך". הנער הפופולרי ביותר, ג'ק וויילר (אוונס) התערב עם חבריו שהוא יכול להפוך את ג'ייני בריגס (לי), הנערה הענייה והחכמה, לצכלת נשף הסיום. בינתיים, אחיה של גייני מנסה להשיג את הנערה היפה ביותר שהוא ראה מעודו, זאת בזמן שהוא לא מסתבך בצרות עם חבריו החנונים. סרט נעורים אינו יכול להיות כזה בלי הבחורה מלהקת המעודדות (פרסלי), התלמידה הזרה (וינסנט) והחבר האובססיבי המאוהב (יונגמן). בסרט מופיעים מספר מכוכבי סרטי הנעורים של שנות השמונים בתפקידי אורח.