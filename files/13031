שיין סלאמו, התסריטאי של הרימייק של "שאפט" מ-2000, והאיש שעשה את העיבוד לתסריט של "ארמגדון", משתף פעולה עם האחים קולין וגרג סטראוס, מפקחי עבודה על אפקטים מיוחדים לסרטים, שעבדו על האפקטים לסרטים כמו "300", "ארבעת המופלאים: עלייתו של הגולש הכסוף", "X-מן 3", "קונסטנטין" ועוד, במטרה ליצור המשך לסרט המצליח "הנוסע השמיני נגד הטורף" מ-2004, שהפגיש בין שתי מפלצות קולנוע אדירות, בפעם הראשונה על המסך הגדול (יצאו כמה משחקי מחשב וסרטי אנימציה בנושא).הפעם שני גזעי המפלצות המפחידות נוחתים בעיירה קטנה בקולורדו, שתושביה לא חושדים בכלום, אך ברגע שהמלחמה בין המפלצות מתחילה - תושבי העיירה, גם אלו שלא כל כך מחבבים זה את זה, מוכרחים לעבוד ביחד ולשתף פעולה אם הם רוצים לשרוד את המתקפה.סטיבן פסקל (מסדרת הטלוויזיה "הצילו"), ג'ון אורטיז ("מיאמי וייס"), רייקו איילסוורת' ("טיוטה לרצח") וג'וני לואיס ("חמישייה") מככבים.