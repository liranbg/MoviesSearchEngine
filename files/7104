השנה היא 2259. אלמנט חמישי נוסף לארבע יסודות הקיום (אדמה, אש, מים, אוויר). האלמנט הזה, כוח החיים, מיוצג ע"י יפהפייה אדומת שיער ובעלת כוחות על-אנושיים הנוחתת על גג מכוניתו של נהג מונית מרחפת במנהטן העתידנית. אם תצליח להשיג את ארבעת האבנים המסתוריות שמסמלות את היסודות, עתיד היקום יהיה נתון בידיה. במקביל, כוחות הרוע והאופל מנסים להשתלט על אותן האבנים. ומי אם לא נהג המונית היגע בגילומו של ויליס יוצא לעזרת היפהפייה העל-אנושית. את הגרסה הראשונה לתסריט כתב בסון כשהיה בן 16. הסרט משלב עיצוב אומנותי אקסטרווגנטי, עלילת מתח קומיקסית, אפקטים מיוחדים מדהימים ותלבושות ססגוניות - כל המרכיבים שהפכו אותו ללהיט היסטרי ברחבי העולם.