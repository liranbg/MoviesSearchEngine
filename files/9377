ה-FBI נכנס לכוננות גבוהה, כאשר נודע להם שאחיו של ראש המאפיה הרוסית שכר רוצח שיחסל את ראש הבולשת. הרוצח השכיר הוא "התן" (ויליס באלף תחפושות) המחליף זהויות מדי יום ואחראי על ביצוע פעולות מושלמות - ללא קשר לרמת הסיכון שבהן. הדרך היחידה לתפוס את הרוצח הבלתי נראה היא דרך לוחם אירי (גיר) שנתקל בו בעבר ומכיר את דרכי פעולתו. בראש צוות הFBI קרטר פרסטון (פואטייה) האמריקאי וונטינה קוסלובה (ונורה) הרוסית. את איזבלה, האישה בחייהם של הרוצחים והחוט המקשר ביניהם, מגלמת מתילדה מאי.