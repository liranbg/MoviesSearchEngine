קתרין טראמיל (שרון סטון), חושנית ומפתה כתמיד, היא סופרת עשירה חובבת ריגושים עזים (סצינת הסקס ברכב הדוהר מדגישה זאת על ההתחלה) אשר לא נרתעת להכנס לעימותים עם החוק - נראה שהיא אף מפיקה מהם הנאה רבה, מדממים ככל שיהיו.בסרט ההמשך ל'אינסטינקט בסיסי 1' העלילה מתרחשת בלונדון, נופי העיר משמשים רקע נוח לספר הבא מלא הדם אשר היא עומדת לכתוב. הפסיכיאטר מייקל גלאס (דיויד מוריסי) מתמנה ע"י בית המשפט ובתמיכת הסקולנד יארד כפסיכיאטר שלה - לצורך ניתוח אישיותה במהלך חקירת מקרה רצח בו היא החשודה העיקרית. לאיש האקדמיה המכובד קופת שרצים משלו, אשר ייתכן והיא מודעת אליה ואף מנצלת זאת כדי לסבכו במשחק פיתוי מסוכן וקטלני אשר יזין את ספרה החדש - ספר שהוא ספק בדיוני, ספק מציאותי להחריד. 