קומדיה שמתרחשת בסצנה הפוליסקסואלית הבוהמיינית בדאון טאון ניו יורק. הסרט עוקב אחרי שבע דמויות, אוסף מגוון של ג'נדר ומיניות, ועל מסען המצחיק/עצוב בהצטלבויות הדרכים של אהבה וסקס בניו יורק שאחרי 9/11. סופיה היא מטפלת מין נשואה שמעולם לא חוותה אורגזמה, אך בעלה רוב אינו יודע על כך, בגלל שהיא מזייפת. בחיפוש אחר השיא שלה, היא מוצאת הרפתקאות ומערכות יחסים בלתי צפויות – בראש וראשונה עם סוורין, מלכת S&M להשכרה. סוורין מנסה לעזור לסופיה למצוא את האורגזמה שלה, ובתמורה סופיה מנסה לעזור לסוורין להתגבר על המחסום שמונע ממנה להשיג מערכות יחסים אמיתיות. לקוחותיה של סופיה כוללים גם את ג'יימס וג'יימי, זוג שמתחיל לחקור מערכת יחסים 'פתוחה' עם קת'. קת' מתאהב בג'יימס וג'יימי – לא בנפרד, אלא כזוג. הוא רוצה לחיות עם שניהם ב'מונוגמיה' משולשת. מבלי שג'יימי ידע מכך, ג'יימס עורך הכנות לקראת התאבדות. הוא רואה את הקשר עם קת' כדרך לעזור לג'יימי להתמודד עם הצער כשהוא יבצע את היציאה שלו. במקביל, ג'יימס אינו יודע שהוא עצמו נמצא במעקב על ידי קיילב המסתורי, שגר בדירה ממול, ואולי מחזיק במפתח לגאולתו של ג'יימס. כל השבעה נפגשים בשורטבאס, סלון מודרני המעוצב לפי המסורת הצרפתית של גרטרוד סטיין. 