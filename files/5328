ג'ק קרטר (סילבסטר סטאלון), הוא סוכן הימורים ניו-יורקי מצליח, שאחיו, פרנק, נהרג בלוס-אנג'לס במה שנראה כתאונה. ג'ק נוסע להשתתף בלוויה ולנחם את אשתו ובתו של פרנק, כשבמזוודה שהוא לוקח עמו מצויים כמה כלי נשק משובחים. מיד עם הגיעו לעיר מבין ג'ק כי פרנק בעצם נרצח. כיוון שאנשי המשטרה סבורים כי המוות נגרם בתאונה, הקשורה למלחמת כנופיות הרחוב -- מחליט ג'ק לחקור בעצמו את נסיבות הרצח. חקירתו מובילה אותו אל עולם ההימורים ותעשיית הפורנו של לוס-אנג'לס, שם הוא פוגש ביריב ותיק, ג'רמי קינר, העושה כסף משיווק קלטות שהבם מונחים מעשי אונס מחרידים. ג'ק ממשיך לגלות שאחת מהקורבנות היתה אחייניתו -- ויוצא למלחמת חורמה בקינר ואנשיו. מותחן פעולה המבוסס על סרט בריטי משנות ה-70 בכיכובו של מייקל קיין שאף משתתף בגרסה הנוכחית.