אמלי חיה בפריז, בעולם משלה, ממלצרת בבית קפה, גרה בדירה שכורה. חייה עוברים ללא ריגושים מיוחדים ואז יום אחד הכל משתנה. אמלי מגלה בדירתה קופסת פח ישנה ובה משחקי ילדות של ילד שהתגורר בדירה לפני שנים. היא מנסה לאתר את בעלי הקופסא, וכשהיא מצליחה להחזיר לו את ה"אוצר", חייה וחייו משתנים. בעקבות כך מחליטה אמלי לשמח את הסובבים אותה ולעזור להם: היא מפסיקה חיזור כפייתי של אחד הלקוחות הקבועים אחר אחת המלצריות ומשדכת אותו לאחרת, היא כותבת מכתבי אהבה למנהלת הבניין המרירה וממלאת את חייה באהבה ועוד, עד שהיא פוגשת את נינו, צעיר שעובד בחנות לאביזרי סקס ואוסף תמונות ממכונות של "פוטו רצח", שאנשים השליכו. אמלי ונינו מתאימים אחד לשני, אבל האם יצליחו אי פעם להיפגש ולהתאהב? הסרט בצרפתית אך יש תרגום בעברית.