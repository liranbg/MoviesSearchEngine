"מישהו לרוץ איתו" עפ"י הרומן רב המכר מאת דויד גרוסמן. אסף, נער ביישן וגמלוני, נעקר משגרת יומו כשהוא נלקח למשימה חסרת סיכוי: לאתר את הבעלים של כלבה עזובה שנמצאה משוטטת ברחובות העיר. בחיפוש אחר בעליה מובילה אותו הכלבה לאנשים ולמקומות שבאמצעותם נגלה לאסף סיפור מופלא השואב אותו לתוכו: סיפורה של תמר. חודש לפני, תמר, מוסיקאית מחוננת יוצאת עם כלבתה להרפתקת חיפוש נועזת, כמעט מטורפת, ברחובותיה האפלים ביותר של ירושלים ונלכדת לתוך עולם מנוכר ומסוכן. לאסף הנדהם והמוקסם אין ברירה אלא לרוץ בעקבות הנערה המסתורית, עוד לפני שהכל ברור לו ולפני שפגש אותה ממש.