מבוסס על סדרת הקומיקס של הקריקטוריסט המחתרתי רוברט קראמב, סרט הפולחן "פריץ החתול" מתבונן באידיאלים של שנות השישים בעיניים ציניות להפליא. זהו עולם בו השחורים מצויירים בעורבים, השוטרים הם חזירים, הרבנים היהודים אריות, וחתולים - כמו פריץ הסטודנט ב-nyu - מחליפים את הבחורים הלבנים אכולי רגשות האשר הרוצים להיות משוררים אך, בעיקר מעשנים גראס ועוסקים במין קבוצתי עם כל בחורה העוברת בסביבה. לאחר שהתפרצות שוטרים לאורגיית הסמים הפכה את פריץ לעבריין נמלט מהחוק, הוא מעלה באש את מעונות הסטודנטים באוניברסיטה, ושם פעמיו לדרכו ההזויה בחיפוש עצמי. החתול הקרוע גונב מכונית, מתחיל מהומה על רקע גזעני בהארלם, ולבסוף מוצא עצמו תקוע מחוץ לסן-פרנסיסקו עם חבורת מהפכנים סדיסטיים המונהגת על ידי ארנב אופנוען נרקומן. 'החתול פריץ' היה לסרט פולחן מייד עם יציאתו מעצם העובדה שהיה לסרט המצויר הראשון שדורג כסרט "פורנו", אם כי מסריו החתרניים בנוגע לסמים, גזענות וחיפוש עצמי, מודגשים הרבה יותר מאשר סצנות הסקס הגרוטסקיות והאלימות הגרפית. לאוהבי סרטי הקאלט מובטחת הנאה צרופה.