מכסיקו, שנות העשרים המוקדמות. שלושה גברים - שני הרפתקנים השואפים להתעשר במהירות וקשיש עתיר נסיון - יוצאים למסע בהרי הסיירה מאדרה במטרה למצוא מרבץ זהב. ההתעשרות המהירה חורצת את גורלם... במסגרת של סיפור הרפתקאות קלאסי יוצר ג’ון יוסטון, שזכה באוסקר על הבימוי והתסריט, טרגדיה על תאוות הבצע, או לחילופין משל פואטי על הכשלון. הוא נמנע מגישה סכמטית בבואו לבנות את המשל הזה. בדרכו המבריקה הוא מצליח לשרטט דמויות רבות עוצמה המתעמתות עם טבע עוין ועם חברות פרימיטיביות, והתוצאה היא אחד מגדולי ההישגים של הוליווד בשנות הארבעים.