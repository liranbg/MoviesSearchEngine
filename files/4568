גרסתו של הבמאי פרנק קוראקי ("זמר החתונות") לרומן המפורסם של ז'ול ורן, מסיטה מעט את המשקל לטובת דמותו של המשרת פספארטו המגולם כאן ע"י ג'קי צ'אן ("שנחאי נון", "שעת שיא"). העוזר הנאמן הוא, למעשה, גנב של פסל בודהה בעל השכלה מרשימה באומנויות לחימה והוא תורם מכישוריו למאמציו של פיליאס פוג (בגילומו של סטיב קוגן, "אנשי המסיבות") להקיף את העולם על מנת לזכות בהתערבות. ורן חגג את ההתפתחויות הטכנולוגיות של המאה ה-19, והסרט הזה עושה זאת שוב ובחן רב. עם ססיל דה פראנס ("פודינג אירופאי").