במנזר קודר נמצאת גופה של תינוק בן-יומו שנחנק מייד לאחר שנולד. המשטרה שולחת למנזר פסיכיאטרית שתחקור את האחות אגנס, אולם זו אינה זוכרת לא את הלידה ולא את הרצח. אם המנזר אינה משתפת פעולה עם המשטרה, ומציעה שהסיבה לכל העניין היא התרחשותו של נס. דרמה מותחת של נורמן ג'ואיסון (כנר על הגג), שזיכתה את השחקניות אן בנקרופט (לשמור אמונים) ומג טילי (החברים של אלכס) במועמדות לאוסקר. גם ג'יין פונדה (9 עד 5) משתתפת. צילם סוון ניקוויסט הענק (פאני ואלכסנדר).