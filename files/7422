בעתיד הרחוק, האדם השמיד את העולם ב"שבעת ימי האש". בעקבות זאת, שרדו רק כמה קבוצות קטנות של המין האנושי. אחת מהקבוצות האלו, ממלכה קטנה בהנהגת המלך ג'יל השוכנת בעמק הרוח, נאבקת על השרדותה כאשר אנשי העמק מתגוננים מיצורי אומו ענקיים וצמחים פולטי גזים רעילים הגודלים מעבר לעמק, במרחבי הישימון. העמק מותקף ע"י הצבא הטולמקי המבקש להשמיד את הישימון בעזרת הלוחם הכביר שפתח ב"שבעת ימי האש", ואילו נסיכת העמק, נאוסיקה, מנסה דווקא להבין ולא להרוס את היערות הרעילים הגודלים בישימון.

