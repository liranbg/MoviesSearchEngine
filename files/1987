עיתונאית ורווקה הוללת, מגיעה לסוף שבוע בעיר הולדתה בכדי לשמש כשושבינה בחתונה של חברה. מהרגע שהיא יורדת מהמטוס מתחילה סדרת אסונות, היא מאחרת לחופה, משתכרת על הרחבה, מתחילה עם כל גבר שזז ובעיקר עושה צחוק מעצמה. כשהיא מגיעה בסוף הערב אל בית אביה, מו"ל ידוע, שיכורה ובזרועות גבר זר, היא מגלה את אביה על רצפת המטבח בעיצומו של התקף לב. ממיטת חוליו בבית החולים אביה מבקש ממנה טובה אחת קטנה: הוא צריך עורכת לאחד המגאזינים שלו....... "מתחתנים". לפתע ההוללת, שלא לוקחת שום דבר יותר מדי ברצינות, נאלצת לחפש עמוק מאוד את הצד הרומנטי שבה בכדי למנוע מהמגזין לשקוע. בעזרת גישה חדשנית היא צועדת לתוך עולם ורוד שהיא לא סובלת.