בצעירותו זכה וויליאם פורסטר בפרס הפוליצר על ספרו הראשון והיחיד. את תריסרי השנים שחלפו מאז הוא מבלה מסוגר בחדרו שבברונקס, עוקב במשקפת אחר העולם. אל תוך חייו המסוגרים מתפרץ ג´מאל וואלאס, צעיר שחור המבלה את עיקר זמנו בכדורסל. למגירה, הוא גם כותב. פורסטר מגלה את כתביו הבוסריים ומזהה בו כשרון גדול. עתה מתפתחת ידידות של ממש בין שני הפכים אלו, ידידות שעתידה לגאול את שניהם ממצוקתם... סרטו של גאס ון סנט דורך בעקבות שטבע עם "סיפורו של ויל האנטינג", אלא שאת תחום המדעים תופסת הכתיבה — תחום אינטימי שון סנט מטפל בו בעדינות הראויה. באותן כפפות של משי הוא מתאר את מערכת היחסים המהוססת הפורחת בין שני גיבוריו, כשהוא מצליח לסחוט מרוברט בראון הופעת בכורה מפתיעה. בצוותא עם נוכחותו המזוקנת של שון קונרי הופך "למצוא את פורסטר" ליצירה מחממת-לב.