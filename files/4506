אלכס הוא רווק בן 35 העובד לפרנסתו כבוחן של משחקי וידיאו. הוא זה שמחליט מה נכנס ומה יוצא לשוק, כאשר במשך כל היום הוא משחק במשחקי הוידיאו ובמשך כל הלילה הוא עובד על המשחק הבא שילהיט את העולם. אך כשאחד משותפיו לדירה מבזבז את כל כספי שכר הדירה על זונות, אלכס מחליט לעזוב את הדירה ולמצוא לו מקום מגורים אחר. המקום היחיד שמתאים בשבילו כרגע הוא בית סבתו, שם הוא עובר להתגורר ביחד איתה וביחד עם שתי שותפותיה המבוגרות, כאשר לחברים מהעבודה הוא נאלץ לשקר ולספר שהוא גר כביכול עם שלוש צעירות חרמניות שלא נותנות לו מנוח. המעבר הזה יוצא אי אילו חיכוכים בינו לבין סבתו וחברותיה, מה גם שהחברים לא עושים לו חיים קלים ומתחילים לחקור ולשאול שאלות בקשר לשותפותיו החדשות לדירה.