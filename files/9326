לארס פון טרייר ממשיך לרטש את ההיסטוריה האמריקאית. אחרי "דוגוויל", הוא פונה דרומה לאלבמה, מלווה בדמות מסרטו הקודם, גרייס (שגולמה ע"י ניקול קידמן ועכשיו הוחלפה בברייס דאלאס הווארד), כדי לעסוק ביחסים בין-גזעיים. השנה היא 1933 ורוח העבדות עדיין שורה על שדות הכותנה. בסרט השני בטרילוגייה, גם הוא עשוי כתיאטרון ברכטיאני, מככבים ווילאם דפו ("פלאטון"), דני גלובר ("חמדת") ולורן באקול ("להחזיק ולאבד").