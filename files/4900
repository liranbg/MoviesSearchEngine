אחד הסרטים המוצלחים של דיוויד קרוננברג ("קראש"). ורוניקה קוויף (ג'ינה דייויס, "נשיקה ארוכה ללילה"), עיתונאית חוקרת, מכינה כתבה על סת' (ג'ף גולדבלום, "פארק היורה"), מדען מבריק אך אקסצנטרי. סת' המציא תאים המעבירים ביניהם חומר, וכשהוא מנסה את ההמצאה על עצמו הוא אינו שם לב שלאחד התאים נכנס איתו זבוב. כשסת' יוצא מהתא השני, ה-DNA של הזבוב כבר משולב בגופו, ולחרדתה הגדולה של ורוניקה סת' מתחיל לעבור שינויים פיזיים מרחיקי לכת, והופך אט אט לזבוב אנושי ענקי. הסרט היה מועמד לפרסים אחדים וזכה באוסקר על איפור.