מבוסס על סדרת טלוויזיה שירדה במהירות למרות קהל מעריצים מטורף שהפך אותה לסדרת פולחן. צוות ספינת החלל סריניטי מתמחה בהעברת סחורות גם אם הם לא בדיוק חוקיות. קפטן מלקולם ריינולדס היה לוחם במלחמה גלקטית והצד שלו הפסיד. עכשיו הוא מפקד הספינה ומסוכסך עם החוק. יש לו צוות נאמן המכיל סגנית מפקדת קשוחה, בעלה הטייס, מכונאית מבריקה, בריון, כומר וגם שלושה נוסעים. הנוסעת הראשונה היא זונת צמרת יוקרתית, ושני האחרים הם הרופא של הספינה ואחותו, ריבר, נערה לא יציבה המסוגלת לקרוא מחשבות ולנבא את העתיד. הרופא ואחותו נמלטים מהצבא שעשה ניסויים על ריבר. עכשיו הצבא דולק על עקבותיהם והוא יעשה הכול כדי לתפוס אותם ולהמשיך לעשות ניסויים על הנערה המתגלה כלוחמת בעלת כישורים. את הסרט ביים היוצר של סדרת הטלוויזיה "באפי, מחסלת הערפדים".