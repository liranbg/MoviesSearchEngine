אוסף מפגשים של סלבריטאים על אינספור כוסות קפה וכמות בלתי נדלית של טבק, מה שהתחיל כפרוייקט של סרטים קצרים שקובצו יחד בידי אחד מחשובי הקולנוע העצמאי באמריקה, ג'ים ג'רמוש ("גוסט-דוג", "נרדפי החוק"). אז על מה יש לדבר? על התמכרות וכוכבות, על הבנליה של החיים ושאר זוטות. בתפקיד עצמם מופיעים רוברטו בניני ("החיים יפים") בקטע שצולם כבר ב-1986; סטיב בושמי ("כלבי אשמורת"); המוזיקאים איגי פופ וטום ווייטס; קייט בלאנשט ("אליזבת'"); ביל מאריי ("אבודים בטוקיו"); ועוד רבים. שחור-לבן ומה שביניהם.