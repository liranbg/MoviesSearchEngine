"ספריי" מבוסס על סרט פולחן משנת 1988 של ג'ון ווטרס שהפך לפני שנים מספר למחזמר זוכה פרס טוני בברודווי. בעקבות ההצלחה של המחזמר נוצרה גרסה קולנועית. טרייסי בת הטיפש-עשרה חיה בבולטימור בשנת 1962. היא חולמת להופיע בתוכנית ריקודים טלוויזיונית פופולארית אבל מגלה להפתעתה שבגלל שהיא שמנה הסיכויים שלה להתקבל אפסיים. היא מחליטה לנסות את מזלה וכנגד כול הסיכויים היא עושה זאת ובגדול. עכשיו נותר לה רק לעזור לחבריה האפרו-אמריקאים שאסור להם להשתתף בתוכנית ולכן היא מחליטה לארגן הפגנה.