קומדיית אימה רומנטית בבימויו של לאקי מקי (שגם כתב את התסריט המצוין). מאי סבלה ילדות סבוכה והיא גדלה להיות נערה מוזרה שאינה מבינה חברות או אהבה מהן. היא עובדת במרפאה וטרינרית חצי פיראטית וגרה עם החברה היחידה שלה, בובה מפחידה שאמא שלה נתנה לה כשהייתה ילדה. כאשר חבריה החדשים מאכזבים אותה, היא מחליטה לקחת את החלקים הכי טובים שלהם ולבנות לעצמה חבר מושלם. עם אנג'לה בטיס ("רציחות בארגז הכלים"), אנה פאריס ("מת לצעוק") וג'רמי סיסטו ("עמוק באדמה", "Kidnapped").