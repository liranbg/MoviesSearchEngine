באופן מפתיע החליט החייל בוגר וייטנאם, ג'ון ראמבו, לפרוש לחיים בודהיסטיים מלאים של שלווה ופציפיזם. אבל כשהקולונל שלו נחטף על ידי הסובייטים באפגניסטן, אין לו הרבה ברירות אלא להטעין את התת-מקלע בין ירכיו השריריות ולצאת למסע הצלה פטריוטי. סילבסטר סטאלון ממשיך להשוויץ, הפעם על הסט במדינתנו הקטנטונת (הסרט צולם בארץ). בין שחקני המשנה גם ששון גבאי ואלון אבוטבול. על פי ספר השיאים של גינס, מדובר בסרט האלים ביותר שנעשה עד אז. במאי: פיטר מק'דונלד.