לילי (מלאני לורן) בת ה- 19 חוזרת הביתה לאחר חופשה עם חברות, ואז נופלת עליה בשורה: הוריה מספרים לה שאחיה התאום, לואי, עזב את הבית לאחר ריב גדול עם אבא. הזמן עובר, ולילי אינה שומעת מאחיה. מרוב דאגה היא מתחילה לפתח בעיות אכילה, ומגיעה למצב בריאותי קשה המצריך אותה להתאשפז בבית חולים. כאשר סוף סוף מגיע אל לילי מכתב מלואי, היא מחליטה לקחת את עצמה בידיים, להבריא, ולצאת לחפש אחריו. מה שהיא תגלה, יזעזע את עולמה.