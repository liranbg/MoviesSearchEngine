לאחר הירצחו של האדם החשוב ביותר בעיירה קטנה בשם ספרטה, אי שם במיסיסיפי, בלש שחור מפילדלפיה בשם וירג'יל טיבס (זוכה האוסקר סידני פואטייה), המחכה באותה עת לרכבת, מוצא עצמו מואשם ברצח ע"י שוטר מקוף גזען (וורן אאוטס). לאחר שהוא נמצא חף מפשע, מוטלת עליו המשימה למצוא את הרוצח האמיתי ולהביאו לדין. כשלצידו עומד שריף העיירה, ביל גילספי (רוד שטיייגר בהופעה זוכת האוסקר שלו), וירג'יל חוקר את הפרשה עד לשורשיה וחושף סודות אפלים המעיבים אפילו על תחנת המשטרה עצמה, ומוצא עצמו נאבק בתושבי העיירה הגזענים עד לסיום המפתיע. זוכה האוסקר לשנת 1968 לסרט הטוב ביותר. 