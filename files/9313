השחקן אמיליו אסטבז ("מועדון ארוחת הבוקר") מגייס שורה נכבדה של סופר-סטארים למען סרטו המולטי-נרטיבי, העוסק באורחים ועובדים של בית המלון המפואר "אמבסדור" ב-LA, ביום הגורלי בו נרצח המועמד לנשיאות, רוברט קנדי, בשנת 1968. הדמויות השונות מאירות פנים שונים של ההיסטוריה האמריקאית של הסיקסטיז, ממתחים בין-גזעיים למלחמת וייטנאם. השף הראשי – והשחור - של המלון, אדוארד (לורנס פישבורן) שולט ביד רמה בצוות טבחים, רובם הגדול מקסיקנים, קורבנותיו של מנהל המסעדה הגזעני טימונס (כריסטיאן סלייטר). טימונס נמצא תחת מרותו של מנהל המלון שנוזף בו, פול אברס, (וויליאם מייסי), שמנהל רומן עם מרכזנית (התר גרהם), מתחת לאפה של אשתו היפייפיה (שרון סטון). בינתיים, דיאן (לינזי לוהן) מתחנת עם בן כיתתה (אליז'ה ווד) כדי לחלץ אותו מגיוס חובה לוויטנאם, שני חברים מצוות הקמפיין של הסנטור מנסים LSD לראשונה בחייהם, מתנה מהיפי מקומי (אשטון קוצ'ר).