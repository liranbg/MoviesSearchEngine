טום וולס (קייג') חי חיים שלווים עם אשתו היקרה (קינר) ומנהל חקירות פרטיות - במיוחד אחרי בעלים בוגדניים. סרט קצר שמגיע לידיו פותח חקירה אפלה והתחקות אחרי תעשיית סרטי 'סנאף'. כוכבי סרטי ה'סנאף' (במיוחד קטינים) הם קורבנות לעינויים ורצח אכזריים, המצולמים עד טיפת הדם האחרונה. וולס צריך למצוא את האיש (או אישה?) שמאחורי ההפקה האלימה הזו, אך הוא לא לוקח בחשבון שחייו לא ישארו יבשים כפי שהיו קודם. במסעו מצטרף אליו מקס קליפורניה (פיניקס) - מומחה לעסקי הפורנו של לוס אנג'לס שחולם להיות בלש, או לפחות לעשות משהו יותר מכובד ממכירת חוברות מלוכלכות לקטינים.