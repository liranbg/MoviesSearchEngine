


האם ניתן לרמות את המוות? אלכס בראונינג רואה בעיני רוחו את התרסקות המטוס עליו עומדים לעלות הוא וחבריו במסגרת טיול כיתתי לצרפת. הוא נכנס להיסטריה ומונע משישה תלמידים לעלות על המטוס. רגעים מספר אחרי ההמראה המטוס אכן מתפוצץ ואלכס זוכה למעמד מפוקפק של נביא זעם, אנשים מתחילים לחשוש מפניו, מה גם שיד נעלמת מתחילה לגרום למותם של ששת הניצולים...אחד מסרטי האימה האינטליגנטיים של השנים האחרונות, המזכיר את סטיבן קינג במיטבו, משאיר את רוב האימה לדמיונו של הצופה, כאשר אינו מנסה להצמיד פנים מכוערות ל"מוות" הפוקד את הגיבורים אלא מעביר את המתח באמצעות האווירה.