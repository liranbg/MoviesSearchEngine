קומדיה צעירה וסקסית המספרת את סיפורו של מתיו, סטודנט הפוגש את נערת חלומותיו במעלית. הבעיה היחידה היא שהפסקת חשמל מונעת ממנו לגלות איך היא נראית, כשמתיו מתעורר למחרת בבוקר אחרי לילה מלא רגשות ומגעים אינטימיים, הוא מגלה שהחשמל כבר חזר ונערת חלומותיו כבר נעלמה. מתיו יודע שהוא מאוהב בה למרות שאף פעם לא ראה את פניה. הדבר היחיד שמתיו יודע על נערת החלומות שלו, הוא שהיא אחת מתוך 100 בנות במעונות לבנות בלבד. כעת הגיבור הרומנטי שלנו יוצא למסע בן סמסטר אחד כדי לחדור למעונות הבנות, ולמצוא את אהבתו מתוך מאה אהובות אפשריות. מתיו מגייס לעזרתו את שותפו לחדר רוד, שבדרך כלל מבלה את זמנו כשהוא משחק במשחקי וידאו, צופה בסרטי פורנו ומנסה לברר מהי הדרך הטובה ביותר להגביר את הדחף המיני שלו. מתיו פוגש בחיפושיו חמש חשודות רומנטיות עיקריות, כל אחת מהן בעלת אופי סטריאוטיפי אחר. וונדי הבחורה מהבית ליד, פאטי מבית הספר לאומנות המנוסה מינית, סינתיה היפיפייה המושלמת, ארלן הנערית והתחרותית ודורה הנערה החכמה שחושבת שהיא דוחה את בני המין השני. מסעו של מתיו למציאת נערת המסתורין שלו מוביל אותו לחברות פורה עם כל אחת מהבנות. כל אחת מהבנות מייצגת פן אחר של נשיות, וכל החמש משתנות במהלך הסרט, כמו גם הדרך שבה מתיו רואה אותן. הידע שמתיו צבר תוך כדי חברות עם הבנות, משמש אותו להבחין בדמיון ובשוני אצל בנות המין השני, אך יתרה מכך, הוא עוזר לו לראות ממש מולו, את מה שחיפש כל הזמן.