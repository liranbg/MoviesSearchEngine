דרקולה משתחרר ממאסר ממושך ומגיח מחדש מהאפלה הישר לתחילת המאה ה-21 ובארה"ב. עולם של מועדוני מין, מועדוני לילה, דם נגוע, ניהיליזם ופוסט-מודרניזם. כמובן שהרוזן מרגיש את עצמו בבית. רק דם של אישה (או אולי אהבה?) חסרים לערפד. ווס קרייבן ("צעקה", "סיוט ברחוב אלם") הפיק את הסרט ונתן לפטריק לוסייר, העורך של סרטי "צעקה", לביים לראשונה בעצמו. התוצאה סרט מסוגנן ואלגנטי שאינו לוקח את עצמו ברצינות ומהלך, כמו סדרת "צעקה", על הגבול בין אימה אמיתית לפרודיה עצמית.