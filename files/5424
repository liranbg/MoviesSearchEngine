שילוב מנצח של במאי זוכה אוסקר ושחקנית זוכת אוסקר, בסרט על ניכור, חמלה והמון מכות. פרנקי דאן הוא מאמן אגרוף מזדקן שבתו היחידה מתנכרת לו. הוא מסרב לאמן מתאגרפים צעירים מחשש שהם יתנכרו לו ברגע שהם כבר לא יצטרכו אותו. מגי פיצ'גרלד היא מתאגרפת צעירה השואפת להיות אלופת העולם באגרוף. היא ממוקדת במטרה ונחושה להצליח ביעד שהציבה לעצמה והיא יודעת שהמאמן הכי טוב בעיר הוא פרנקי, שלא כל כך מתלהב מהנודניקית שנצמדת אליו. 'אגרוף זה לא תחום לנשים' - אבל מגי מסרבת להרפות ומוכיחה לו שאיתה הוא יכול להגיע רחוק. מערכת היחסים שלהם הופכת לתא משפחתי חמים וקטן שחסר לשניהם מאחר ומשפחתה מתנגדת למקוצוע שהיא בחרה בו.