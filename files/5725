
אירלנד בשנות השישים. ארבע נשים נמסרות למוסד האחיות מגדלנה, מעין מנזר/כלא אירי לנשים שכביכול-סרחו. מבין הארבע שתיים הולידו ילד מחוץ לנישואין (שנלקח מהם, כמובן), אחת נאנסה על ידי בן דודה (ונחשבת האשמה, כמובן) ואחת היא יתומה שנוהגת לפלרטט עם בנים. במוסד הן מכבסות כל היום תוך כדי ציות לחוקים אכזריים של הנזירות המנהלות את המקום שמרכזות את כל מאמציהן בשבירת רוחן של הבחורות. סרטו של פיטר מאלן, שזכה באריה הזהב בפסטיבל ונציה, הוא כתב האשמה חריף והופך קרביים נגד מוסדות הכנסיה. 