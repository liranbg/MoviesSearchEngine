לינקולן ריים (וושינגטון) הוא מלך החוקרים המשטרתיים מהמחלקה לזיהוי פלילי. הוא מגיע לזירת הפשע וסורק כל ס"מ - משתלט על האיזור ומוצא את כל העדויות המרשיעות שמשאיר הפושע. אבל לאחר תאונת עבודה מצערת, מוצא עצמו ריים מרותק למיטה עם היכולת לדבר, להסתכל ולתחקר, אך הכל בשלט רחוק ממקום הפשע. אמיליה דונאגי (ג'ולי) הופכת להיות הידיים והעיניים שלו במסגרת חקירה מתמשכת של רוצח מטורף שמענה אנשים למוות. השניים הופכים להיות צוות מקצועי ומשופשף, למרות האימה של הרוצח שמתקרבת ומתחילה לאיים עליהם באופן אישי. ריים המרותק למיטה הופך ליריב של הרוצח ובו זמנית למתחרה בחוקר המשטרה שמנסה במקביל לפתור את פרשיות הרצח בדרכים פשוטות יותר.