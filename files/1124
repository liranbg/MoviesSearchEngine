בקיץ 2003 "להתראות לנין" היה לאחד הסרטים הזרים המצליחים ביותר בישראל. את התסריט ללהיט ההוא כתב אכים וון בוריס. "אהבה במחשבה" הוא סרט הקולנוע הראשון בבימויו. אכים חבר לדניאל ברוהל (כוכב הסרט "להתראות לנין") כדי לחשוף את השערוריה שזיעזעה את ברלין בתחילת המאה. האירוע הפך לספר דקדנטי מצליח מאת פול קרנץ, שעותקיו הושמדו בזמן שלטונו של היטלר. העלילה ממוקמת בגרמניה של שנות העשרים ועוקבת אחרי ידידותם של גונתר שילר ופול קרנץ. במהלך סוף שבוע שקט בוילה כפרית, החופשה הופכת למלכודת של רגשות הלוקחים בה חלק גם אחותו של גונתר, מאהבה וחברתה הטובה. סרט על אהבה ואנשים צעירים שהתאהבו באהבה יותר מבחיים עצמם.