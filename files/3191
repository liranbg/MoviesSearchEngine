רוקי נלחם ביריב החזק ביותר שהיה לו- קלובר לנג האכזרי, שהוא לא אחר מאשר מיסטר "T"! סילבסטר סטאלון כתב, ביים ומשחק בלהט ועוצמה בסרט שיתכן והוא המרגש והקצבי ביותר בסדרה. בזמן שרוקי בלבואה (סטאלון) נלחם לחדור לליבם של מיליוני מעריציו, חייו נהדרים. הוא זוכה עשר פעמים ברצף, נהנה מהרבה חוזי פרסום רווחיים והופך למפורסם בעולם כולו. אך כשקלובר לנג מנצח את רוקי בנוקאאוט מביש, ברור שרוקי איבד את יתרונו. רוקי שוקל פרישה אבל עידוד להמשיך להתאגרף מגיע ממקור בלתי צפוי, אפולו קריד (קרל וות'רס), יריבו משכבר הימים. בעזרתו של קריד, רוקי שואף להחזיר את "עין הנמר" לפני שיתעמת עם לנג בקרב חוזר על תואר אלוף העולם במשקל כבד. 

