סרט פעולה אפקטיבי של ג'ון מור ("טיסת הפניקס"). הנווט כריס ברנט (אוון ווילסון, "משפחת טננבאום"), רוצה קצת אקשן בין טיסות "איסוף האינפורמציה" המשעממות שמוטלות עליו ועל חברו הטייס. הוא מוצא את עצמו במשימה כזו בדיוק מעל בוסניה, אולם לאחר שהוא משכנע את הטייס לסטות מעט מן המסלול המתוכנן בכדי לבדוק מטרה מעניינת, השניים מורדים על ידי טיל נ.מ. ברנט מנסה לשרוד את המלחמה עקובת הדם אליה הוא כלל לא קשור, ומנגד קולונל רייגרט (ג'ין הקמן, "השוד") נתקל בפוליטיקה ובירוקרטיה בניסיונו לאסוף צוות הצלה.