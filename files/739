 התסריטאי ג'ון מיליוס, המוכר בעיקר כמי שכתב את "אפוקליפסה עכשיו", מביים את האפוס המדברי הזה, מעין שילוב מעניין בין "לורנס איש ערב" ל"חבורת הפראים", על התנגשות תרבותית-פוליטית בין המערב, שמיוצג על ידי ארה"ב ונשיאה דאז תיאודור רוזוולט, לעולם השלישי המיוצג על ידי הברברים של מרוקו. מלך הברברים, בגילומו של שון קונרי, חוטף אישה אמריקאית על ילדיה, מה שמתגלגל לתקרית בסדר גודל בינלאומי. אפוס פוליטי במסורת הרומנטיקה ההוליוודית, אבל לא ממש... הסרט מבוסס באופן רופף על מקרה אמיתי שהתרחש בתחילת המאה ה-20.