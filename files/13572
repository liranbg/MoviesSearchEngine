בשנת 99', אחרי ההסלמה בלחימה בחבל קוסובו, באה הרעשה אווירית של כוחות נאט"ו על נקודות אסטרטגיות בסרביה. אחרי כמה שבועות מתגלה צורך מבצעי במכ"ם סמוך יותר למטרות ומחליטים להציבו ברומניה, על הגבול עם סרביה. המכשיר, מלווה באנשי צבא אמריקניים, מגיע לקונסטנצה ומועלה על רכבת רומנית. הכל עובד עפ"י הספר עד שהרכבת מגיעה לעיירה קָפָּלְנִיטָה. דוֹיָארוּ, מנהל התחנה המקומית, הוא גם ראש וראשון למאפיונרים ועיקר פעילותו בגניבת מטענים מהרכבות העוברות בתחומו. לדויארו יש חשבון ארוך עם האמריקאים – לפני 50 שנה הוא באמת, אבל באמת היה צריך אותם – ובאמתלות בירוקרטיות הוא מצווה להעמיד את הרכבת עד שימציאו לידיו את הניירות שיאפשרו לה להמשיך בדרכה. לדויארו יש בת בת 17 וכמו לשאר תושבי ותושבות המקום, גם לה יש כמיהה עצומה למגע עם ההצלחה המיוצגת ע"י אמריקה...