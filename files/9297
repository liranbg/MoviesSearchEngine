אם היו רואים את העולם דרך תמונות שאנו מצלמים הוא היה נראה מקום כיפי לחיות בו". או כך לפחות חושב סימור פאריש (וויליאמס) העובד בחנות לפיתוח מהיר של תמונות בקניון. סימור בורח ממציאות חייו העגומה דרך התמונות המשפחתיות של ננסי יורקין (נילסן). הערכתו למשפחת יורקין הופכת עד מהרה לאובססיה וסימור מדמיין שהוא דודו של ג'ייק הקטן (סמית'), בנה של ננסי. כושר השיפוט של סימור נפגע בעקבות האובססיה הלא בריאה שלו והוא מאבד את מקום עבודתו לאחר 11 שנים. ביומו האחרון בעבודה סימור מפתח סדרת תמונות שחושפת חוסר זהירות מסויים בחלקו של מר יורקין (וארטן), עכשיו סי הבלתי מרוסן עובד על תכנית מופרעת ומחושבת כאחד, שמטרתה לגרום למשפחת יורקין להחזיר לחייהם את ערכי המשפחה כפי שהוא רואה אותם.