"סיפורים מהרכבת" הוא החלום הגדול של כל חובב קולנוע אמיתי - שלושה מהבמאים החשובים בעולם משלבים יחדיו כוחות למען יצירה קולנועית אחת. שלושה סיפורים המתרחשים במהלך נסיעת רכבת היוצאת ממרכז אירופה אל עבר רומא שבאיטליה. דרך מפגשי הדמויות בסרט נתוודה לסיפורי אהבה, מקריות וקורבן. איש עסקים מבוגר מוצא נחמה ותובנה חדשה בחייו בעוד הוא נאלץ לנסוע לבדו במחלקת העסקים של רכבת. איש צעיר נזכר מחדש במחויבויות שהחיים טומנים, בעוד הוא מגלה מחדש מהי האהבה. שלושה צעירים סקוטים במהלך נסיעתם אל משחק הכדורגל של חלומותיהם, נקלעים למצב בו הם נאלצים לפתוח לרווחה את העיניים ולהיחשף אל התמונה הגדולה באמת. כך, במסע קצר של רכבת לרומא, ישתנו מן הקצה אל הקצה חייהם של אנשים רבים. הסרט מדבר גם על הזכויות וגם על החובות שלנו כבני אדם, והוא מתאר את המציאות העצומה הקיימת אפילו בערכו של "כרטיס" רכבת אחד, קטן ו"לא כל כך משמעותי"...