סרטו השישי, האישי מאוד של וודי אלן, עוקב אחר סיפור אהבתם של קומיקאי יהודי ניו-יורקי, אלבי סינגר, לגויה - אנני הול. אל סיפור האהבה מצטרפת מערכת היחסים שלו עם שתי נשותיו לשעבר,עם משפחתו, ידידיו והקריירה שלו. הסרט נפתח בהופעה של אלבי בה הוא מסביר: "גראוצ'ו מרקס אמר פעם שהוא אינו יכול להצטרף למועדון שמוכן לקבל אותו בתור חבר...זוהי בדיוק הבעיה שלי עם נשים..." הסרט זכה בפרסי האוסקר על הסרט הטוב ביותר, המשחק (קיטון), הבימוי והתסריט ולדעת רבים זהו אחד מסרטיו הטובים ביותר של אלן.