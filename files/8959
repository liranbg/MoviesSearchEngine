קומדיית פעולה, מתח והרפתקאות חביבה ביותר. הסיפור על פלנקט ומקלין, הוא סיפורם של שני שודדי דרכים, ג'נטלמנים, אנשי המעמד הנמוך, המואסים בפער המעמדות העצום באנליה של אותם הימים. התקופה היא אמצע המאה ה – 18 וחברינו, האחד חכם ונועז, והשני שרמנטי, נאה ורודף נשים. הם רוקדים בנשפים של המעמד העליון, ואחרי כן שודדים את הלורדים המפורסמים בחן ואצילות. אבל יום אחד שודדים השניים את כרכרתו של השופט הלורד גיבסון, ומקלין מוצא עצמו מאוהב עד מעל לראש באחייניתו היפה והמרדנית של הלורד, או אז מתחילות הצרות והשניים נקלעים להרפתקאות מסוכנות ומסמרות שיער, כאשר כל כוחות החוק האנגליים דולקים בעקבותיהם. דרמת פעולה חביבה ומשוחקת היטב.