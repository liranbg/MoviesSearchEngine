הבמאי של "שיקספיר מאוהב" חוזר לשתף פעולה עם גווינת פאלטרו. "הוכחה" מבוסס על מחזה זוכה פרס פוליצר העוסק באהבה, אמון ושפיות המוטלת בספק. רוברט הוא מתמטיקאי גאון החולה במחלה סופנית ואיבד את שפיותו וכל קשר עם המציאות. קתרין בתו הצעירה סועדת אותו ברגעיו האחרונים ובשל כך מוותרת על קריירה אקדמית. האל הוא אחד מתלמידיו לשעבר של המתמטיקאי המבקר אותה ומנסה למצוא מידע שאולי אביה השאיר אחריו. בין קתרין והאל מתפתח רומן שמופרע על ידי אחותה המבוגרת, קלייר, שמעוניינת למכור את בית האב ולהחזיר את קתרין לניו-יורק. מצבה הנפשי של קתרין מתערער כאשר האל מוצא הוכחה מתמטית גאונית. מי כתב את ההוכחה?