מותחן חדש בכיכובה של דיאן ליין ובבימויו של גרגורי הובליט, שביים בזמנו את "פחד ראשוני", בו אדוארד נורטון הפגין את יכולות פיצול האישיות שלו בפעם הראשונה. ליין מגלמת בלשית ביחידת האנטי טרור ממוחשב של ה-FBI ובמסגרת תפקידה היא אחראית למעצרם של פושעים, האקרים, אנסים ומדי פעם אפילו רוצחים. מקרה חמור במיוחד ניצב במרכז הסרט, כשליין מגלה שבאתר אינטרנט עולה צילום וידאו בשידור חי של גבר הכבול למכשיר עינוי מתוחכם. ככל שייכנסו לאתר יותר משתמשים, כך יתהדק החבל סביב צווארו של הקרבן והוא ימות. ליין צריכה למצוא את הקרבן ואת המקריב לפני שיתרחש אסון.