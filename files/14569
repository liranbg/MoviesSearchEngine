שישה בני אדם בודדים בצרפת מנסים נואשות ונואשים מלנסות למצוא אהבה, או לפחות מערכת יחסים יציבה. שרלוט (סבין אזמה) היא סוכנת נדל"ן חובבת תנ"ך, שמטפלת בלילות באביו החולה והשפל של ליונל (פייר ארדיטי). תיירי (אנדרה דוסוליה) הוא חבר לעבודה של שרלוט. הוא מציג דירה אחרי דירה לניקול (לורה מורנטה) ודן (למברט וילסון), זוג מאורס שלא מצליח להחליט לעולם. וגייל (איזבל קארה), אחותו הצעירה של תיירי המתגוררת עימו, מחפשת אהבה במודעות הקטנות, אבל תמיד חוזרת הביתה לבד. מבוסס על המחזה "פחדים אישיים במקומות ציבוריים" מאת אלאן אייקבורן.