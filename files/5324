מותחן פיננסי. סת' דייויס בן ה- 19, בן למשפחה העוסקת במשפטים, מסרב ללכת בעקבות הגורל שהכתיבה לו השושלת. סת נשר מלימודיו בקולג` ומקיים את עצמו ביעילות ע"י הפעלת קזינו פרטי ולא חוקי. הוא מצטרף למעגל פנימי של בחורי ה"בוילר רום", המשכנעים את לקוחותיהם התמימים בטלפון, בכל צורה שהיא, לקנות מניות של חברות בלתי ידועות או כאלו שלא קיימות כלל, תמורת עמלה גבוהה במיוחד. בתחילה נראה כי זו הדרך המושלמת להגיע אל העושר ואולי אף לפנות להערכת אביו המאוכזב ממנו. עד מהרה סקרנותו הבלתי נלאית מובילה אותו לסדרה של גילויים מפתיעים לגבי דרכי העבודה הלא קבילות של החברה. מצפונו לא נותן לו מנוח בכל הנוגע ללקוחותיו התמימים הנופלים קורבן לעבודתו, והנ"ל מחליט לצאת אבל לשמור לעצמו זכות על אשר הרוויח עד כה. במקביל נערכת חקירת אפ.בי.איי המובילה אליו במטרה להשתמש בו כעד מדינה שיסגיר את החברה ואת חבריו לעבודה.