תינוקה של רוזמרי עשה הסבה לקונפוציוניזם וליכסן את עיניו בסרט אימה מיסטי שעוסק בהריון, דיכאון ורוחות רפאים. ג'ואי מחלימה מניסיון התאבדות שלא הצליח אבל גרם לה לראות, ברגעים שלפני המוות, דמויות של אנשים מתים. אותן דמויות ממשיכות לרדוף אחריה, והעניין נעשה מוזר יותר ויותר כשג'ואי מגלה שהיא בהריון. מה לעשות קודם - להיפטר מהתינוק או מהדמויות המשונות? סרט אימה של האחים פאנג, שיצרו סרט המשך ל-The Eye שזכה להצלחה מדהימה.