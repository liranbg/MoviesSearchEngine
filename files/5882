ג'רי מגווייר (קרוז), סוכן ספורטאים מצליח, מוצא את עצמו מפרסם לילה אחד הצהרת כוונות רגשנית לגבי יחסם של הסוכנים לספורטאים. החברה בה הוא עובד לא אוהבת את הגישה האנושית והוא מוצא את עצמו מפוטר. מגווייר יוצא לבדו להוכיח את יכולתו כשאיתו שני שחקנים נאמנים ואם גרושה (מנהלת חשבונות מהחברה). הוא לאט לאט מאבד את אמונם של כולם ואף של עצמו. היחידים שמאמינים בו ומשאירים אותו שפוי הם רוד טיידוול (גודינג ג'וניור המצויין, זוכה פרס אוסקר לשחקן משנה), שחקן פוטבול המביא לו את התפנית בחייו, ובנה המקסים של דורותי (זלווגר). הסרט לוקח אותנו לתהומות החלום האמריקאי ומראה כיצד האהבה היא זאת שתנצח.