הפקה גרנדיוזית של לוק בסון ("ניקיטה","האלמנט החמישי"), שזכתה להצלחה כבירה גם אצלנו. ליו ז'יאן, מפקד יחידה סמויה של משטרת שנזזאי, נוחת בפריס מטיסה משנזזאי. המסתורין האופף את זהותו של ליו מתחיל להתבהר, כאשר הוא נפגש עם ז'אן פייר ריצ'ארד, מפקד משטרה קשוח, חמוש בצבא קטן וממושמע רק לו. המטרה היא לשתף פעולה בחשיפת חוליית מאפייה סינית הפועלת באירופה, אך העניינים יוצאים מכלל שליטה, כשליו חוזה במותם של גנגסטר סיני- שהיה תחת מעקב- וזונה צרפתייה- מידיו הרצחניות של ריצ'ארד, שמאיים מעכשיו גם על המשך חייו של ליו, שמצליח להתחמק ממנו, פעם אחר פעם, בעור שיניו. הגורל העיוור מחבר את ליו לג'סיקה, יצאנית ונרקומנית, שחוזרת למוטב בעזרתו, ומתגייסת למלחמה נגד מפקד המשטרה המושחת, אחרי שהם סוגרים על עסקה: היא תעזור לו לחשוף את עסקיו הסמויים של הקצין הצרפתי, והוא יעזור להחזיר לה את בתה האובדת, שנחטפה ע"י ריצ'רד. כנגד כל הסיכויים, יוצא הזוג המוזר למאבק עיקש כנגד יריב מתוחכם ואכזר, שנלחם עד טיפת דמו האחרונה, כדי לא לאבד את אחיזתו בשטח.