מגדולי המותחנים הפוליטיים בקולנוע. חיילים אמריקניים השבים הביתה כגיבורי מלחמה אינם מודעים לעובדה שנחטפו בידי קומוניסטים סיניים ועברו שטיפת-מוח שהפכה אותם לפצצת זמן מתקתקת. הבמאי, ג'ון פרנקנהיימר ("איש הציפורים מאלקטרז", "הקשר הצרפתי 2"), ביים מותחן מהפנט מראשיתו ועד סופו עם צילומי שחור-לבן מרהיבים, שהפכו לציון דרך בתולדות הצילום הקולנועי. עם פרנק סינטרה ("הטל צל ענק"), אנג'לה לנדסברי ("המיטה המעופפת") וג'נט לי ("מגע של רשע", "פסיכו").הסרט היה מועמד לאוסקר על שחקנית המשנה (אנג'לה לנסברי) ועל העריכה.