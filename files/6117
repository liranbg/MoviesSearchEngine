כבר מהסצינה המקדימה ניתן להבחין בחוסר האונים והפאראנויה בהם נתונות הדמויות בסרט. שש דמויות ליתר דיוק: קוונטין, שוטר קשוח, ליבן, תלמידת מתמטיקה צעירה, דוקטור הלאאווי, בירוקרט ציניקן ואפור בשם וורט, נבל ואמן בריחה -- רנה, ואוטיסט בשם קאזאן. הם מתעוררים בוקר אחד על מנת לגלות כי הם כלואים בתוך מערכת מבוכים מתוחכמת הבנויה מחדרים קוביתיים: חלקם בטוחים לשהייה וחלקם ממולכד במלכודות סאדיסטיות במיוחד. תוך הסתגלות מייאשת למצב, הם לומדים להבין את מטרתם העיקרית -- לצאת החוצה אל החופש.