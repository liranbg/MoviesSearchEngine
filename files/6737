חופשתם של ג'ק (בילי זיין), איש העסקים עשיר ואשתו הצעירה והיפה, ג'ניפר (קלי ברוק), נפסקת בטרם עת בעקבות שריפה אשר פורצת ביאכטה וגורמת לטביעתה. ג'ניפר מוצאת את עצמה נסחפת לאי בודד ביחד עם עוזר הסיפון, מנואל, ויחד הם בונים לעצמם בית-מחסה עד שיאתרו ויחלצו אותם משם. עם הזמן נוצרת בין השניים מערכת יחסים סוערת, אך לא לאורך זמן, זאת מאחר וג'ק מופיע אף הוא בשלב מסויים באותו האי כדי לגלות שהוא חלק ממשולש אהבה מסוכן. כאשר קנאתו של ג'ק גוברת, חוקי המשחק משתנים והמצב הופך למסוכן עד מוות. הסרט עורר סנסציות בעקבות קטעי העירום של הדוגמנית/כוכבת, קלי ברוק, שבמהלך צילומי הסרט אף התאהבה והתארסה עם השחקן בילי זיין. השניים הגישו תביעה כנגד מפיקי הסרט בטענה שקטעי העירום בסרט אינם הולמים והם דורשים להסירם, אך לצערם ולרווחתנו בקשתם נדחתה על סף.