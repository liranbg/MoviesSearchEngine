בן קליינמן, עיתונאי וסופר, מופתע ערב אחד, כשאביו, סם מגיע לביתו ומספר שאישתו, אימו של בן, השאירה פתק פרידה ועזבה את הבית. בן, שלמחרת אמור היה לנסוע לבדוק בית חווה, מצרף אליו את אביו. הנסיבות שיתגלגלו להלן, יביאו את האב והבן לנסיעה משותפת באיזור הכפרי של צפון מדינת ניו יורק. תוך כדי נסיעה, הבן רוכש מושגים על חיי הנישואין של הוריו, ומגלה צדדים לא ידועים באישיותו של אביו. סרט קולח עם משפטים שנונים ומצבים לא שיגרתיים.