ג´וליאן פלווס לקח הביתה אוסקר על התסריט של ´גוספורד פארק´. זהו סרטו הראשון כבמאי וגם כאן הוא בוחן את מנהגיהם של העשירים והיפים. ג´יימס ואן מאנינג הם זוג בורגני טיפוסי. הוא עורך דין שיודע איך להפוך את לקוחותיו לעשירים יותר, היא אשת חברה משועממת. חיי הנישואים של השניים במגמת ירידה, ולא חיי העיר התוססים של לונדון או הבית הרגוע בכפר יכולים לשנות זאת. קצת לפני שהם מארחים את שכניהם בכפר להרמת כוסית, פוגעת מכונית חולפת בגבר על אופניים. חקירת המשטרה עתידה להוביל לכיוונים בלתי צפויים.
