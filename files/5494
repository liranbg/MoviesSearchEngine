אפוס חרבות וקרבות בלט א-לה "נמר דרקון", שבו מגלם ג'קי צ'אן תפקיד כפול המאפשר לו להיות גם ליצן (כפי שכולנו מכירים אותו) וגם שחקן אופי (בערך). הליצן מיוצג על ידי ארכיאולוג המסתבך בפעלולים סטייל באסטר קיטון (המומחיות הבלתי מעורערת של צ'אן) ואילו הדמות הרצינית מיוצגת בתוך פלאש-בקים המתארים את חייו של גנרל בתקופת שושלת צ'ין, הנקרע בין נאמנות לקיסר לבין אהבתו לפילגשו הקוריאנית. סטנלי טונג ("המכה הראשונה") ביים עם טוני לאנג קא פיי ("Zhou Yu`s Train").