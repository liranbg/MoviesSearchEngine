סרטו השערורייתי של פיטר גרינאוויי (חוזה השרטט) מתרחש כולו במסעדת גורמה, סביב משולש רומנטי אפל שהופך למסוכן מרגע לרגע. כיאה לבמאי יוצא דופן זה, הכול נע בין עיצוב מזהיר ומדוקדק לברוטאליות קשה מנשוא, בין אינטלקטואליות לקניבליזם. יצירת מופת מסוגננת ואכזרית עם הצוות הקבוע של גרינאוויי: הצלם סאשה ויירני והמלחין מייקל נימן. עם הלן מירן (החשוד העיקרי), מייקל גמבון (גוספורד פארק) וטים רות' (כלבי אשמורת).