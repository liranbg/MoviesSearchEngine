סרט מדע בדיוני מרהיב שהיה כשלונו המסחרי הבודד של ג’יימס קמרון, אך רק השביח עם השנים. צוללת גרעינית של צי ארה"ב קולטת אות סונרי לא ברור במעמקי הים הקריבי. אות שמוביל להתרסקות ולמבצע חילוץ מסובך ומסוכן שבסופו מתגלית לבני האדם ציביליזציה חייזרית במעמקי האוקיינוס. שילוב בין ז’אנר סרטי הצוללות ל"מפגשים מהסוג השלישי", כאשר כרגיל אצל קמרון במרכז העלילה עומדת אשה חזקה. הפעם זו המהנדסת (בגילומה של מרי אליזבט מסטראנטוניו) שנאלצת לעבוד עם בעלה המנוכר, מפקד המבצע.