פרנקלין (טאקר) הוא ספסר כרטיסים מצליח שפועל נגד החוק ונגד כולם, בלי טיפת כבוד לאף אחד סביבו חוץ מאשר לאשתו. המשטרה עוצרת אותו אך רכב המשטרה בו הוא ואסירים נוספים נוסעים נחטף ומשוחרר ממנו רוצח אכזרי שהיה בדרכו לכליאה. פרנקלין מייד נחשד כשותף לפשע ונרדף באשמת רצח. בעת צרה הוא פונה לג'יימס ראסל (שין), כתב טלויזיה זוטר אך שאפתן המחפש פריצת דרך. יחדיו הם ינסו להוכיח את חפותו של פרנקלין ולזכות בכיסוי טלויזיוני שיביא לראסל פרסום. לתוך כל הבלאגן של פושעים רוצחים ועיתונאים נכנסת גם חתונתו המתקרבת של ראסל לגרייס היפה (לוקליר) המאויימת על ידי הסתבכותו עם הרוצחים. את הקומדיה מציל טאקר חד הלשון שלא שותק לרגע ומשאיר אותנו (ואותו לפעמים) חסרי אויר.