השאיפה לצלול עמוק יותר ולשהות במעמקי הים זמן ממושך יותר ללא אמצעי עזר, ניצבת בלב הווייתם של צמד גיבורי סרטו השלישי של לוק בסון.לתאורי מרחבי הים מאעניק בסון נופך של מיסתורין, מיסטיקה וליריות. זהו סרט שובה לב הניחן בממדים אפיים למרות צוות שחקניו המצומצם. הוא מתבסס בחופשיות על סיפור היריבות בין אלופי הצלילה החופשית ז’אק מאיול הצרפתי ואנצו מיורקה הסיציליאני. מאיול שימש יועץ טכני לבסון ונעתר להעניק את שמו לאחד מצמד הגיבורים. הסרט שעוקב אחר יחסי החברות-יריבות בין הצוללנים מילדותם, צולם באתרים תת מימיים באירופה ודרום אמריקה. בסון שבנעוריו היה צוללן ונאלץ להפרד מעיסוקו בשל בעיות בריאותיות יצר כאן את סרטו האישי ביותר.