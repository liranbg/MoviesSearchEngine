סרט הקאלט משנות ה-80 שהפך את ראלף מאצ'יו הצעיר (בן דודי ויני) לחביב הבנות. מאצ'יו מגלם נער המגיע לביה"ס במקום מגוריו החדש בקליפורניה, ונאלץ להתמודד עם בריונים המתנכלים לו. סדרת אימונים אצל מומחה יפני לקרטה בשם מיאגי, מובילה אותו גם לנצח את הבריון וגם לזכות בנערה. התוצאה: להיט היסטרי שהוביל לעוד 3 סרטי המשך וסדרת אנימציה בטלוויזיה. ג'ון אווילדסן (רוקי) ביים עם אליזבת' שו (לעזוב את לאס וגאס) בתפקידה הראשון עלי אדמות.