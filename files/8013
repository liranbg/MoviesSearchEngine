סיפורם של שני ד"ר פרלמן, אב ובן. אריאל פרלמן הוא עורך דין כמו אביו, וכיוון שכך מקובל בארגנטינה, כולם קוראים לשניהם ד"ר פרלמן. אריאל לא מצליח להחליט אם הוא דומה יותר ויותר לאביו או שונה ממנו לגמרי. ד"ר פרלמן האב הוא עורך דין מכובד בן 70, אלמן בעל הרגלים מסודרים וכשרון נדיר להסתדר בכל מצב ועם כל אחד. המזכירה המסורה נוריטה היא היחידה שמכירה את הסודות שלו. אריאל, ד"ר פרלמן הבן, הוא טיפוס פורמלי יותר ומרגיש נוח כשחליפה כהה ומעומלנת חוצצת בינו לבין העולם. אריאל הוא מרצה למשפטים באוניברסיטה וכבר שם את עינו על סטודנטית יפה בשם סנדרה שאיתה הוא מעוניין להתחתן.