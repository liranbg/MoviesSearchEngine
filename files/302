סטיבן שפילברג, הבמאי זוכה שני פרסי אוסקר והאיש שאחראי על הלהיטים הבאים: סרטי "האינדיאנה ג'ונס", "E.T", "פארק היורה", "רשימת שינדלר", "טוראי ראיין" ו"דו'ח מיוחד" חוזר אל המסך הגדול עם גרסה עכשווית מרובת פעלולים ואפקטים מיוחדים לרב המכר של ה. ג'יי וולס "מלחמת העולמות". סיפור עתידני על מלחמה על עתיד האנושות, כפי שהוא מסופר מעיניה של משפחה אמריקאית ממעמד הפועלים, שחייה השגרתיים והקטנים נקטעים כאשר חייזרים מעולם אחר פולשים לכדור הארץ ובעזרת נשק מתקדם מתחילים לחסל את כול מי שעומד בדרכם.