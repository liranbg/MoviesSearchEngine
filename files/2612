על רקע הרי השלג המכסים את הכפר שבו הם חיים, מוצאים חמו ונינה היפה את האהבה והחום. תוך כדי גילויי החיבה של חמו לנינה, אנו נכנסים לעולמם הקסום, הקשה והמסקרן של יושבי הכפר השונים: נכדתו של חמו, הנישאת כשכרסה בין שיניה, בנו חם המזג, חברו בעל האופנוע היחיד בכפר, בנו החי בצרפת ואביו המצפה לקבל ממנו שטרות של דולרים, בתה של נינה המוסיקאית שנאלצת להתפרנס מזנות. בתוך קשיי היום-יום, המצב הכלכלי הקשה, הקור והזרות מוצאים גיבורי הסרט חמלה, אהבה ואנושיות. על רקע התפוררות המשטר הסובייטי מתמודדים יושביו הכורדים של הכפר בארמניה עם שינויים מרחיק לכת, חופש המלווה במחסור ועוני. חלקם מתגעגעים לרוסים, חלקם רואים את ניצני החופש והשחרור, האישי והחברתי. היינר סאלים לוקח אותנו למסע מרגש אל עולמם של הכורדים החיים בארמניה, בנופים עוצרי נשימה, מוסיקה סוחפת והצצה לעולם אחר בחורף מושלג אחד.