סרטו החדש של הבמאי הקנדי הביזארי דיוויד קרוננברג ("הזבוב", "ארוחה ערומה", "תאומי המריבה", "קראש" ועוד) מבוסס הפעם על נובלה גראפית מאת ג'ון ווגנר ווינס לוק. טום חי בעיירה קטנה ושלווה. יש לו משפחה מאושרת, והוא מנהל דיינר קטן ופופולארי. יום אחד שני פושעים מגיעים אל הדיינר ודורשים שרות למרות שהמקום סגור. הם שולפים אקדחים וטום למרבה הפלא מצליח לחסל אותם במהירות כמו מקצוען. טום הופך לגיבור של העיירה ומופיע בחדשות הטלוויזיה. יום אחד מגיע גבר מסתורי לעיר וטוען שלטום קוראים ג'ואי. טום מכחיש אבל הגבר מתעקש לחפור בעברו והשלווה מופרת בשנית. 