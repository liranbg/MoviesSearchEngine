פנטסיה רומנטית קומית. סטודנט מבריק למשפטים נוטש את ניו יורק לטובת לונדון, בתקווה לסדר לעצמו סטאז’ יוקרתי במשרד עורכי דין נחשב. לפני עזיבתו הוא מבטיח לידידתו לספסל הלימודים שהוא נוסע רק לשנה. השנים חולפות, וכעבור 13 שנה גיבורנו הוא כבר איש עסקים משגשג ורווק מבוקש. בליל חג מולד אחד הוא עושה דרכו הביתה, נעצר בחנות, ונקלע שם לוויכוח בין בעל המקום לפרחח מקומי. אחרי שאיש העסקים מטיף מוסר לפרחח, זה לא נותר חייב ומעמיד במבחן את הערכים המקודשים שלו. איש העסקים מפנטז לפתע איך הוא חי עם ידידתו מהלימודים בפרבר ניו-ג’רסי, והם כעת הורים לשני ילדים.