איש השרות החשאי אוסטין פאוארס (מאיירס) מוקפא ב-1967 לאחר שיריבו, ד"ר רוע (מאיירס), מקפיא את עצמו כדי לברוח. 1997 - והם מופשרים חזרה. שניהם מגלים שהעולם השתנה קצת... פאוארס כבר לא יכול לצאת בססמאות ובקיום מין חופשי ללא הגבלות אלא צריך להתרגל לזכויות השוות לגברים ונשים ולעידן האיידס. הסוכנת לצידו של פאוארס היא ונסה (הארלי), ביתה של גב` קנזינגטון (רוג`רס), שהיתה שותפתו של פאוארס בשנות ה-60. מאיירס בתפקיד הכפול של הטוב והרע נכנס לכל מצב אפשרי ופארודי על שנות ה-60, ה-90, וכל מה שביניהם. קומדיה פסיכדלית המזכירה לנו מה שכחנו בשנות ה-60 ובאותו הזמן צוחקת על סדרת סרטי ג'יימס בונד ושאר סרטי ריגול.  במסיבה הגדולה הזו מתארחים כוכבי קולנוע רבים: כריסטיאן סלייטר (בתפקיד שומר), קרי פישר, רוב לאו ואחרים.