לוטנט פרנק דרבין (הלא הוא לסלי נילסן הגדול) חוקר ניסיון לרצח של אחד מעמיתיו לעבודה-נורדברג (או.ג'יי סימפסון). מגיע לידיו מידע שנורדברג היה מעורב בעיסקת סמים והיה סוחר בהרואין, אך פרנק בטוח שדבר זה אינו נכון. בנוסף, המלכה אליזבת' מגיעה לביקור ומשימת האבטחה הוטלה על גבה של יחידת המשטרה בראשו של פרנק דרבין. לכן, כעת על פרנק לטהר את שמו של נורדברג (ששוכב מחוסר הכרה בבית-החולים) לפני ביקורה של המלכה, שכן אם זה יקרה, המשטרה תתגלה כמושחתת (משום שנורדברג סוחר בהרואין). הוא מנסה לברר מי ניסה להתנקש בחייו של נורדברג ומגלה דברים מפתיעים-כל זאת בעזרת ה"טכניקות" והמעשים המוזרים שלו. קומדיה/פארודיה מסחררת בכיכובו של לסלי נילסן, האיש והאגדה.