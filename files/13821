סרטו האחרון של ג'יימס דין, שיצא לאקרנים רק לאחר מותו. החוואי הטקסאני ביק בנדיקט (רוק הדסון, הקץ לנשק) מגיע למרילנד כדי לרכוש סוס שזכה בפרס. בינתיים הוא גם מתאהב בביתו של הבעלים, לסלי (אליזבת טיילור, אילוף הסוררת), נושא אותה במהירות ושב איתה לחוותו. היריבות בין משפחתם לבין הבוקר שהופך לאיל נפט, ג'ט רינק (ג'יימס דין, מרד הנעורים), מובא באפוס הנפרס על פני שני דורות. עשר מועמדויות לאוסקר ופסלון אחד לבמאי ג'ורג' סטיבנס (יומנה של אנה פרנק).