להיט מפתיע שזכה בפרס הסרט הטוב ביותר בפסטיבל סאנדנס 2003 וכן להצלחה עולמית הן בקופות והן בעיתונות. בערב חג ההודיה של שנת 1987 התדפקו שוטרים על דלת משפחת פרידמן בעיירה קטנה בלונג איילנד. ארנולד, אב המשפחה ומורה במקצועו, נעצר יחד עם בנו הצעיר ג'סי באשמת פדופיליה. במרתף הבית ששימש אותם ככתה ללימוד מחשבים, נמצאו חומרים פורנוגרפיים. עדויות של נערים שתמכו בהאשמות מביאות את הפרשה לסדר היום הציבורי בארה''ב כולה, כשהתקשורת משחקת תפקיד ראשי בליבוי היצרים. דינם הציבורי של הפרידמנים נחרץ עוד הרבה לפני שהגיעו לבית המשפט.