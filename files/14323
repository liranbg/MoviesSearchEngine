דברה ווינגר היא אם לשלושה ילדים, עם בעל אקדמאי (ג’ף דניאלס), אגוצנטרי ולא ממש נאמן, ואמא (שירלי מקליין) חמה, אוהבת, וחסרת גבולות. בעוד האם מגלה אהבה מאוחרת בחסותו של אסטרונאוט כריזמטי (ג’ק ניקולסון) הגר בבית השכן, הבת הולכת ומתרחקת מבעלה. אל תוך כל המערבולת הרגשית שבתוכה כולם חיים נכנס אלמנט חדש וסופני: מחלת הסרטן שהגיבורה לוקה בה. הסרט הוא סוחט דמעות רציני, אך בזכות המשחק במשובח של כל המשתתפים והאנושיות הרבה המאפיינת את הבימוי של ברוקס, זה עובד.