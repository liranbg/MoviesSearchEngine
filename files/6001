ווסלי דוייל (פאוארס בות'), סוכן אפ.בי.איי המוביל את החיפוש אחר רוצח ידוע לשמצה הקורא לעצמו "ידי אלוהים" בטקסס, הופך חשדן באופן טבעי, כאשר אדם נכנס אל משרדו ומכריז שזהותו של הרוצח הסידרתי החמקמק ידועה לו. האדם מזדהה כפנטון מייקס (מת'יו מקונוהויי), וטוען שאחיו אדם, הוא זה שרצח את כל אותם האנשים ואחר כך נטל את חייו. אך פשעיו של אדם הם רק חלק קטן מסיפור ארוך ומורכב שמייקס רוצה לחלוק עם דוייל כדי שזה יבין את מניעיו של אחיו להרוג. עבר והווה מתמזגים כאשר שני הזרים נוהגים אל גן הוורדים בו אדם קבור ומייקס מספר סיפור על אמונה וגילוי עצמי.