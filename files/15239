אלן פייג' (ג'ונו) מככבת בדרמת המסך המפוצל של הבמאי הקנדי ברוס מקדונאלד (כביש מס' 61). פייג' מגלמת את דמותה של טרייסי ברקוביץ, צעירה מוטרדת ששונאת עצמה, שחיה עם אביה הכעוס ואמה חובבת התרופות והאלכוהול. טרייסי מעידה על כך שהפנטה את אחיה לחשוב שהוא כלב, והלה ברח מהבית. ההווה של הסרט מתאר את החיפושים שלה אחריו, אך הוא רצוף הבלחות פלאש-בק, ומקוטע באמצעות מסך שמתפצל כמו ציור של מונדריאן. זהו גם הסרט הראשון שהבמאי שלו הוריד לאינטרנט את כל חומרי הגלם, על מנת שאנשים יוכלו לערוך אותו מחדש כאוות נפשם.