סרט המביא מבט נוסף, שנון ומפוכח, לז`אנר סרטי ההגירה הבריטים, על פי רומן הביכורים של מוניקה עלי, שהיה מועמד לפרס "בוקר" (Booker) היוקרתי. נזרין היא נערה בנגלדשית שמשאירה מאחוריה את ביתה ואחותה האהובה ומגיעה ללונדון בגיל 17 כדי להינשא בנישואים מוסדרים לגבר המבוגר ממנה בשנים רבות. לכודה בין קירות דירתה במזרח לונדון בחיי נישואין ללא אהבה לשאנו, גבר אופטימי וטוב לב, היא הולכת ודועכת. המכתבים שהיא מקבלת מאחותה בבנגלדש, המורדת במוסכמות ובורחת עם אהוב לבה, מדגישים עוד יותר את מצבה העגום של נזרין, אך היא נוכחת שהחיים מלאי הפתעות, ביום בו קארים, גבר צעיר ומלא תשוקה, נכנס לחייה.