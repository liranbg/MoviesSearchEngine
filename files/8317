סרט אימה ביזארי עם השפעות קפקאיות של רומן פולנסקי ("השער התשיעי", "הפסנתרן"),המשחק בתפקיד הראשי כדייר חדש בבניין דירות פריזאי עגמומי, שגר בדירתה האפלולית של מתאבדת. הגבר הביישן מוצא את עצמו במרכזה של קונספירציה דמיונית או ממשית, הדוחפת אותו להזדהות עם דמותה של הדיירת שהתאבדה. העניין משתלט על חייו ונפשו ומוביל אותו להידרדרות מנטלית מוחלטת. כסיסת ציפורניים עצבנית בסרט שהוא אולי יצירת המופת המרשימה ביותר של אחד מגדולי הבמאים כיום. עם איזבל אדג'אני("קאמי קלודל", "המלכה מרגו").