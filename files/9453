ביל קונדון הוא אחד האנשים המוכשרים ביותר בהוליווד. הוא ביים את "קינסי", כתב את התסריט של "שיקגו" וזכה בפרס האוסקר על התסריט של "אלים ומפלצות". עכשיו הוא מגיש את "נערת החלומות" לפי המחזמר המצליח מברודווי. אפי וויט, דינה ג'ונס ולורל רובינסון הן שלוש חברות משיקגו. הן שרות ביחד וקוראות לעצמו "דרים מייט". הן נודדות לניו-יורק כדי להשתתף בתחרות כישרונות. הן מפסידות בתחרות אבל מוצאות לעצמן אמרגן שמסדר להן עבודה כזמרות ליווי. ייקח מעט זמן עד שהן יעמדו בקדמת הבמה ויהפכו לכוכבות בפני עצמן, אך עם הזוהר יגיעו גם התככים והצרות.