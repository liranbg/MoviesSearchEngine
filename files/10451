הסרט מחולק לפרקים. לדוגמא – "האם זיינת את אבא שלך?", "האם קיימת יחסים עם גופה?", "האם הזרקת הרואין?". התשובות (החיוביות, כמובן) מתקבלות במהלך העלילה שבמרכזה אדם מסתורי החודר למשפחה מופרעת במיוחד ומדרדר אותה לחלוטין. הבת עוסקת בזנות, כמו אמה, אשר מממנת כך את צריכת ההרואין שלה, הנובעת מההתעללות הקבועה שהיא סופגת מצד בנה התיכוניסט. האבא, עיתונאי שפוטר מעבודתו, עוקב עם מצלמה נסתרת אחרי ההתעללויות שסופג בנו בביה"ס, כדי להכין סרט על אלימות נוער. בדרך הוא שוכב עם גופת מפיקתו, שנהרגת במהלך הצילומים, וגם עם הבת. גם מי שמכיר את מיאיקה טקשי מ"אודישן" צפוי להזדעזע בכמות הטאבוים החברתיים שנשברים בסרט זה. חלק מהמבקרים כינו את הסרט – תשובתו של מיאיקה ל"תאורמה" של פזוליני, אחדים טוענים לחציית גבול הפורנוגרפיה, ואילו הצופים נשארים דבוקים לכיסאותיהם בהלם מוחלט לנוכח מצעד הסטיות המוצג על המסך. 