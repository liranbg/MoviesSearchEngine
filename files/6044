פנטזיית הרפתקאות קומית של בוב גייל (התסריטאי של "בחזרה לעתיד"). ניל אוליבר (ג'יימס מרסדן, "X-מן") הוא אמן צעיר. אביו אינו מרוצה מהכיוון המקצועי שבחר, ומתעקש שהוא צריך ללמוד באוקספורד. המצב משתנה לאחר שניל פוגש באו. וו. גראנט (גארי אולדמן, "לאון"), שמעניק משאלה אחת לכל מי שמבקש. ניל מבקש תשובות, וגראנט שולח אותו לעיר הלא קיימת "דאנבר", ליד "כביש 60", שאף הוא לא קיים. בדרך הוא גם מקווה לפגוש את נערת חלומותיו (איימי סמארט, "אפקט הפרפר"), לפי שלטי הפרסומת הענקיים שעליהם היא מופיעה. שלל מפגשים עם דמויות מוזרות וקיצונייות מחכים לו, אך האם ימצא את מה שחיפש?