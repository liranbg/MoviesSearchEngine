הזוכה הגדול בפסטיבל ונציה מבוסס על סיפור קצר עטור שבחים. את הסרט ביים אנג לי שביים בעבר סרטים אינטימיים כמו "מסיבת נישואים", "אוכל שתיה גבר אשה" ו"סופת קרח" לצד להיטים כמו "נמר דרקון" ו"הענק".עכשיו הוא חוזר עם סיפור אהבה אפי יוצא דופן. סיפור אהבתם של שני בוקרים צעירים העובדים יחד בקיץ של שנת 1963 בחוות כבשים בוואיומינג ומערכת היחסים הסודית שלהם הנמשכת שנים רבות גם אחרי נישואים עם נשים. את צמד האוהבים מגלמים הית' לדג'ר וג'ייק גילנהאל.