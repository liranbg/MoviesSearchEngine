הלן ופול, זוג בורגני צרפתי, יוצא לבילוי ערב. באחד הרחובות מתפרצת אל מכוניתם זונה פצועה המבקשת את עזרתם פול שיודע כי יש דברים בהם לא מסתבכים, נועל את הדלתות למרות מחאת אשתו. למחרת מגלה הלן כי היא אינה יכולה להדחיק את מה שקרה כמו בעלה, והיא יוצאת לאתר את הזונה בבתי החולים. כך היא מתוודעת אל מליקה, זונה צרפתיה ממוצא אלג'יראי, ואל עולמה הבעייתי. כך גם נפתח פער הולך וגודל בינה ובין בעלה, מה שיביא אט אט להתמוטטות התא המשפחתי. בזמן שהלן מטפלת במליקה המחלימה היא נאלצת "לטפל" בעבריינים המנסים להשלים את חיסולה של מליקה, ובמקביל מנסה פול להתמודד עם היעלמות אשתו ועם בנו הסורר ומאהבותיו הצעירות.