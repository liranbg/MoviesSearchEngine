החלק השלישי בסדרת הסרטים אודות הרובוט האנושי הלוחם בפשע שחציו אדם חציו מכונה, הלא הוא הרובוט שוטר "רובוקופ", בוים על ידי הבמאי פרד דקר. תאגיד גדול מתכנן לבנות את "דלתא-סיטי", כדי שתחליף את דטרויט הענייה וזרועת הפשע. האזרחים, מצידם, אינם מתכוונים לעזוב את בתיהם רק בשביל שהתאגיד יוכל להרוויח עוד כסף. באו. סי. פי, התאגיד שיצר את רובוקופ, מחליטים לשלוח מליציה חמושה לרחובות בשביל לאלץ את האנשים להתפנות. עתה חייב רובוקופ להחליט באיזה צד הוא נמצא.