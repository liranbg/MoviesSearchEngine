לי, חבר במקדש שאולין, מתבקש ע"י אדם ללכת לטורניר שמתקיים על אי, ששיך לאדם ששמו האן, נזיר לשעבר במקדש שאולין שערק. האדם הזה מספר ללי שהם מאמינים שהאן מעורב בסחר באופיום (סם) ובעבדים לבנים. הוא רוצה שלי ילך לשם ויספק לו הוכחה כדי שיוכלו לעצור את האן. לי מסכים אבל אז נודע לו שאנשיו של האן ניסו לחטוף את אחותו לפני שלוש שנים אבל היא במקום להיכנע להם, התאבדה. לי מעורב עכשיו אישית בדבר. עוד משתתף בתחרות הוא אדם בשם רופר שנמצא בחובות כספיים לאנשים שאוספים את הכסף בדרך לא דרך והוא מחפש מוצא מהבור שהוא נקלע אליו. סרטו המצליח והמדובר ביותר של אגדת הקונג פו ברוס לי. הפקה סינית-אמריקאית בשיתוף עם כוכב סרטי הבלקספלוטיישן ג'ים קלי. סיפור על תחרות קונג-פו אכזרית מהווה אלגוריה על מיעוטים מדוכאים בעולם הקפיטליסטי. קרבות קונג פו אדירים ואנרגיה מתפוצצת של אבי הז'אנר ברוס לי. הזדמנות נדירה לחזות במאסטר על מסך גדול! 
