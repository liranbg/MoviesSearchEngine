ספין-אוף לפארודיית ג'ימס בונד המצליחה "שחק אותה סמארט" שתעלה בקרוב למסכים בכיכובו של סטיב קארל. בניגוד למקור, הסרט הנ"ל מתמקד בברוס (מאסי אוקה, "גיבורים") וחברו לויד (נייט טורנס, "שחק אותה סמארט", "סטודיו 60"), אשר עובדים כטכנאים במפעל לייצור גאדג'טים עבור סוכנים ומרגלים בסגנון אלו המופיעים בסרטי ג'ימס בונד. במסגת תפקידם הם מפתחים טכנולוגיה המאפשרת לאדם להפוך לבלתי נראה. לא עובר זמן רב והטכנולוגיה נגנבת לידיים עוינות, כעת מתפקידם להשיב אותה לידיהם בשלום. שני השלומיאלים יוצאים למשימה, אך העניינים מסתבכים כאשר הם מגלים כי החשודה העיקרית במעורבות בגניבה היא בחורה צעירה וסקסית שקשה לעמוד בקסמה.