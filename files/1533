ג'ון בקוויט וג'רמי קליין הם זוג רודפי שמלות המתגנב לחתונות כדי להתחיל עם נשים כשהם מנצלים את האווירה הרומנטית. יום אחד הם מצליחים להתגנב לחתונת השנה - בתו של פוליטיקאי ידוע מתחתנת והשניים רואים בהתגנבות שלהם הישג מרשים. הצרה היא כאשר ג'ון מתאהב בקלייר בתו של השר וג'רמי מסתבך עם בתו הצעירה והנימפומנית. השניים מוצאים את עצמם מוזמנים לבלות את סוף השבוע בבית הנופש עם שאר בני המשפחה. זו כמובן הזדמנות לחולל שאר צרות סטייל "פגוש את ההורים". שקרים וטעויות שיסבכו את ג'ון וג'רמי באופן צפוי וכלל לא מפתיע. אם זו האם החרמנית בגילומה של ג'ין סימור הצדקנית בליהוק מבריק שמשפצר את התדמית החסודה שנוצרה לה בעקבות הסדרה "ד"ר קווין רופאה מהמערב". האב הקשוח בליהוק לא מפתיע של כריסטופר ווקן. האח ההומו שהוא גם אומן אקסצנטרי שלפי מיטב הז'אנר יהיה פריק לא אנושי שיזכיר את אחד היצורים מ"תיקים באפלה". סבתא עם פה מלוכלך וכמובן ארוסה המנייק של קלייר שיתקוף את ג'ון וג'רמי בכל הזדמנות כדי להרחיק אותם מארוסתו.