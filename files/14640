אדם האריס הוא תלמיד קולג' חרוץ ושקדן אשר מאוהב עד מעל הראש בקארה. אך לרוע מזלו, קארה היא התלמידה הפופלארית ביותר בבית הספר אשר איננה זורקת אפילו מבט לכיוונו. היום היחיד שיש לו אולי סיכוי להתחיל איתה הוא ב"יום החופשה לבוגרים", סיכוי שהוא כמובן מקלקל כאשר הוא בטעות פולט כי החבר'ה מתכננים לפרוץ לביתו של מנהל בית הספר ולקיים את המסיבה במקום, זאת כמובן בשעה שמנהל בית הספר חולף ליד ושומע הכל. בצעד של מחאה מחליט מנהל בית הספר לבטל את יום החופשה ומנסה למנוע את קיומה של כל מסיבה באותו יום. אדם מחליט כי שום דבר לא יהרוס לו את הסיכוי היחיד שלו עם קארה, לכן הוא מחליט לקחת את העניינים לידיים ולקיים את המסיבה בביתו, אך זה לא הולך להיות פשוט כי מנהל בית הספר מתכנן לחבל לו בתוכניות.