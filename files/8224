ג'ק ג'יאמורו הוא הסוכן המצליח ביותר בלוס אנג'לס. יש לו קריירה מצליחה, כסף ואישה יפה. אבל הוא עדיין מרגיש שמשהו חסר, אז הוא לוקח שיעורי כתיבה כדי לגלות את הרגשות האמיתיים שלו – שיעורים המודרכים ע"י מר פרימקין הפומפוזי והסוער. כתיבת היומן האישי גורמת לג'ק להעריך מחדש את חייו, ופותחת את הסכר למבול של זיכרונות קומיים וטרגיים כאחד. כשג'ק מגלה שאשתו בוגדת בו עם הלקוח הכי חשוב שלו, חייו המושלמים מתחילים להתפרק. המצב אף מחמיר כשיומנו האישי של ג'ק – שכולל סודות שיכולים להרוס אותו אישית ומקצועית – נגנב ע"י עיתונאית שאפתנית. ג'ק חייב להילחם שוב כדי לשמור על כל מה שהשיג במאמץ רב, וכשהוא עושה זאת, הוא מוצא סופסוף את ההארה הפנימית אותה חיפש, שרק באמצעות המשפחה שלו הוא יוכל למצוא את האושר האינסופי. 