פרנקי חי עם אימו ליזי שהמציאה עבורו סיפור שהפך עבורו למציאות יומיומית: הוא מאמין שאביו, אותו לא ראה מעולם, הוא מלח המשייט ברחבי העולם באוניית מסע החוצה אוקיינוסים אימתניים. על מנת לחזק את אמונתו של הילד בסיפור,  מתחזה אימו לאביו ושולחת לפרנקי מכתבים מלאים בסיפורי הפלגות מרתקים מארצות אקזוטיות ברחבי הגלובוס. יום אחד מגלה פרנקי כי אוניית המסע המפורסמת של אביו עומדת לעגון בקרוב בנמל עירו ליום אחד. בעוד הילד נרגש לקראת הפגישה לה ציפה זמן כה רב, נאלצת אימו לבחור בין חשיפת האמת הבלתי נתפשת בפניו לבין מציאת גבר זר שישחק את תפקיד האב ליום אחד בלבד.   
