סרט קולנוע המבוסס על סדרת האנימציה הפופלרית למבוגרים מערוץ SciFi האמריקאי. באמצעות טכנולוגית CGI תלת מימדית מתקדמת אנו פוגשים את צ'וד, עטין סגול מרובה עיניים, אשר משמש כקפטן ספינת החלל "יופיטר 42". צ'וד עוסק בהברחות ומעשי שוד, לכן הוא נמלט מהחוק. מצד שני, הוא גם נמלט מארגון ה"ליצנים השחורים" אשר מעוניינים להשתלט על היקום. לצידו אנו פוגשים את סיקס, אנדרואידית סקסית שמתפקדת על תקן שפחת המין של צ'וד. כמו כן יש גם את וויפ, בן דודו הלא יעיל של צ'וד, אשר נראה כמו לטאה הולכת על שתיים, ואף אחד לא יודע מה באמת תפקידו בספינת החלל. גאס, רובוט על תקן מהנדס הספינה שעושה רושם עליז במיוחד. טנוק, טייסת הספינה, גדולה, שמנה, מכוערת, הולכת על ארבע ובעלת 3 עטינים. בנוסף לכך היא פמיניסטית מושבעת והסיבה היחידה להיותה חברה בצוות היא יכולתה להתמודד עם מחשב הספינה הדכאוני שפוחד מחללים פתוחים ו- בוב, מחשב הספינה. דכאוני, פוחד מחללים פתוחים ונכנס להתקפי פאניקה ברגעים הכי לא מוצלחים. הסידרה מכילה אלמנטים רבים מסדרת מ"מלחמת הכוכבים" ו-"מסע בין כוכבים" מעורבבים בבלנדר של חבורת יוצרי אנימציה נימפומנים, גסי רוח ובאופן כללי די דפוקים בראש.