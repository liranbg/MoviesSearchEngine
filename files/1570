הסרט השני מתרחש חמש שנים לאחר אירועי הסרט הראשון. הפעם הגיבור הוא ג'סי וולש (מארק פאטון), העובר לגור עם משפחתו בביתה הישן של ננסי, גיבורת הסרט הקודם. בכל לילה, ג'סי מוטרד מדמות שטנית המופיעה בחלומות, ומנסה להשתלט על גופו. מתברר כי רוחו של פרדי עדיין שורה על הבית, וכעת הוא מנסה להשתמש בגופו של ג'סי כדי לעשות את הדבר האהוב עליו ביותר- לרצוח. כעת, חברתו של ג'סי, ליסה וובר (קים מאיירס), צריכה למצוא דרך לנטרל את פרדי, ולהפריד את יישותו מגופו של ג'סי. גם בסרט זה נעשה שימוש באלמנט הסוף הפתוח (ומכאן והלאה, חזר אלמנט זה בכל סרטי הסדרה). 

