אחרי משחק מחבואים מלהיב עם קונוהמורו, נארוטו והחבורה יוצאים למשימה הבאה שלהם. משימתם היא ללוות את השחקנית היפה והמאוד אנוכית, פוג'ימי יוקיהימה להר מרוחק שבו מצולם המשך של הסרט שהיה להיט בקיץ שעבר. בהגעתם, רוחות מנסות להפחיד אותם ולהבריח את כולם מסט הצילום. כולם מבולבלים ולא מבינים למה הרוחות רוצות לפגוע בצילומי הסרט. יוקיהימה אומרת שהיא לא יכולה להמשיך בצילומים ובורחת מסט הצילום. נארוטו וחבורתו נשבעים להחזיר את יוקיהימה ויוצאים לחפשה, אך בדרך הם נתקלים בשלוש נינג'ות חזקות שלובשות שריון מיוחד. הם מיד תוקפים את יוקיהימה ונאורטו יוצא להגנתה למרות שהסיכויים לנצח הם קלושים.