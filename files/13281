סרט טבע על הקשר האימהי והדאגה לדור ההמשך אצל בעלי החיים השונים. הסרט כולל צילומים שמעולם לא נראו על המסך. הפקת הסרט "EARTH", מהיוצרים של הסרט "כחול מופלא", נמשכה 5 שנים. הצילומים נעשו בכ- 200 אתרי צילום בלמעלה מ 120 ארצות וכללו עשרות צוותי צילום. הסרט מציג שלושה סיפורי מסעות, גדושים ביופי ומלאי סכנה: דובת קוטב חלשה ורעבה הדוחקת את גוריה אל עבר ים הקרח כדי לצוד אחר האוכל בטרם יגיע הקיץ והם ימותו מחוסר מזון. פילון שזה עתה נולד ואמו המצטרפים לעדר פילים אדיר שצועד אלפי קילומטרים במדבר כדי להגיע אל מקור מים. ליוויתנית ובנה הקטן הנאלצים להתחקות אחר מסלולה של השמש לעבר אנטארקטיקה בחיפוש אחרי אוכל. אלו הן רק דוגמאות בודדות המוכיחות עד כמה חייהם של חלק מהזנים החיים על פני כדור הארץ ההולך ומתחמם לא יהיו עוד מובנים מאליהם לאורך זמן.