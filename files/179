במהלך שנות השבעים ותחילת השמונים שלטה החיפושית השובבה במסכי הקולנוע והטלוויזיה בארה"ב. היא היתה אחת הדמויות החביבות שיצאו מאולפני דיסני באותם שנים. עכשיו היא חוזרת בגרסה משופרת, מהירה ומגניבה בכיכובה של אחת מכוכבות הנוער הגדולות שיש היום, לינדסי לוהן ("שישי הפוך", "נערות רעות"). לדור שלא גדל על החיפושית מדובר במכונית שנושאת את המספר 53. למכונית יש מוח ולב משל עצמה והיא עושה הכול חוץ מלדבר. לוהן מגלמת נערה בשם מגי, שמוצאת את החיפושית במגרש גרוטאות. החיפושית ששכבה במשך שנים ללא פעילות הופכת בעזרתה של מגי לאחת המתחרות המשמעותיות בתחרות המרוצים היוקרתית, "נאסקאר". 