ניקיטה (פרילאוד) וחבריה מכורים לסמים ופורצים לחנויות בשביל להשיג את הסם. בשוד האחרון הכל משתבש: כל חבריה נהרגים והיא נפצעת קשה ומוכנסת לכלא. במסגרת מבצע סודי של הממשלה, מבויימת התאבדותה של ניקיטה, והיא מגוייסת לשורותיה של יחידה ממשלתית למשימות מיוחדות. לאחר שנים ספורות של אימונים היא יוצאת למשימה כסוכנת סמויה, שם היא פוגשת את מרקו (אינגלד), והאהבה משבשת את כל מנגנוניה. ניקיטה היא המקבילה הנשית לכל גיבורי הפעולה הזכריים, ולא מביישת את אחיותיה לרגע בהתמודדות מול עולם הגברים. בסון כבמאי והסרט עצמו זכו לשבחים רבים ומועמדות לפרס הסזאר.