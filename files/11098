מרתה היא שפית מדהימה במסעדת גורמה, שאוהבת לבשל ולהאכיל. היא מאכילה את לקוחות המסעדה, את שכניה, גם אם היא לא ממש מכירה אותם, את אחייניתה, שמעדיפה פיצה על פני יונה מבושלת בשלפוחית חזיר עם יין מדירה, וגם את הפסיכולוג שלה, שמנסה ללא הצלחה לגמול אותה מהעיסוק האובססיבי באוכל...ביום שבו היא נאלצת לקחת תחת חסותה את אחייניתה לינה (8), השיגרה הקולינרית שלה מתמוטטת. ואם זה לא מספיק, על המטבח שלה במסעדה משתלט מריו, שף איטלקי שרמנטי ושובה לב. כמצופה, לא הכל הולך חלק בהתחלה, אך אט אט מרתה מוצאת מתכון חדש לחיים...