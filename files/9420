ליז, סופרת מצליחה, יוצאת בעקבות בתה רחל, אשר ברחה ממנה אל חופי סיני המבודדים. ליז מחליטה להישאר על החוף, למרות התנגדות בתה. היא פוגשת במוסטפה, בעל מסעדה בדווי, הידוע כמספר סיפורים. מוסטפה מספר לה את סיפור אהבתם פורצת הגבולות של תיירת ישראלית לבין שיח בדווי שהתרחש על החוף שנים רבות לפני כן. ליז, הקשובה לסיפור האהבה הטראגי, עוברת לעיני בתה מסע נפשי ופסיכולוגי עמוק, במהלכו מגלה רחל עובדות מפתיעות על חיי אמה. הופק בתמיכת: קרן הקולנוע הישראלי, רשות השידור, הקרן לעידוד קולנוע ישראלי מיסודה של התאחדות בתי הקולנוע.