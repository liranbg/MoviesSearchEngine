בסרט השלישי בסדרת עלילותיו של "ספיידרמן" ייאלץ פיטר פארקר לעמוד אל מול אויבים אימתניים ולא מעט רגעים שוברי לב. הפעם לצידם של טובי מגוואיר (פיטר פארקר/ספיידרמן) קירסטין דאנסט (מרי ג'יין) וג'יימס פרנקו (הארי אוסבורן) מצטרפים ברייס דאלאס האוורד (הכפר, מנדרליי) שתגלם את גוון סטייסי, חברת ילדות של פיטר פארקר. אגב, בחוברות הקומיקס, גוון הייתה אהבתו הגדולה של פיטר פארקר עוד לפני מרי ג'יין סטייסי מתה כשהגובלין הירוק זרק אותה מגשר. תומס היידן צ'רץ (דרכים צדדיות) מגלם את פלינט מארקו, אדם לא ממש חכם שעשוי מחול וזוכה לכינוי "סאנדמן". אותו מרקו מסוגל לשנות את צורתו לכל דבר שיחפוץ. טופר גרייס (שנות השבעים) יגלם, כנראה (אין אישור רשמי מההפקה עדיין) את אדי ברוק, עוד חבר ילדות של פיטר פארקר עליו משתלט סימביוט שחור שהופך אותו לאחד האויבים המוכרים והאימתנים שיש לספיידרמן...ונום. עוד בסרט מופיע ג'יימס קרומוול שמגלם את אביה של גוון סטייסי (שגם על פי חוברות הקומיקס מוצא את מותו בדרך טראגית). את הסרט השלישי מביים סם ראימי שביים את שני הסרטים הקודמים בסדרה. (מאת אלון רוזנבלום) 