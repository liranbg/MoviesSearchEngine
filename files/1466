עיבודו של סטנלי קובריק לספרו של אנטוני ברג'ס שמר, למרות 27 השנים שחלפו מאז יציאתו למסכים, על יכולת לזעזע גם בימינו ספוגי המין והאלימות. מעקב קר וחריף אחר צמיחה של אלימות בחברה. מנהיג כנופיית רחוב אלימה במיוחד האוהב מוסיקה קלאסית ואת התשיעית של בטהובן במיוחד, נשלח לכלא בו הוא הופך לשפן נסיונות של השלטונות על מנת למחוק את נטיותיו האלימות. שיטותיו של הממסד בנסיונו למחוק את האינדיבידואל אלימות אף יותר מכל הזוועות של אנשי הכנופיה. אחד מסרטי הפולחן החשובים בתולדות הקולנוע.