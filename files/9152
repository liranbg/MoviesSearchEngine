סרט המבוסס על ספרו של הנוירולוג אוליבר סאקס ועוסק בפרשיה שחוללה סערה בארה"ב ב-1966. כדי לנסות ולשפר את מצבם של נפגעי מחלת השינה משנות העשרים, החליט סאקס להשתמש בתרופה חדשה שיועדה במקור לטפל בחולי פרקינסון. בתחילה נדמה היה שהנה מתרחש שיביא מזור לאותם אומללים שרבצו כצמחים על מיטות חוליים, אך עד מהרה הסתבר שהשיבה לחיים היא זמנית בלבד. וויליאמס בתפקיד הרופא ודה נירו כאחד ה"מתעוררים" מעלים את הקושיה המוסרית: האם עדיף להעיר את נפגעי המחלה למרות התוצאות הידועות, או שמא למנוע מהם את התסכול והזעם הכרוכים בזמניותה של ההתעוררות.