בלימודים, אלוין הוא אחד שאין לו מתחרים. מבחינה חברתית, הוא אפס אחד גדול ומאופס. אבל לאלוין יש תוכנית איך להפוך מיורם למצליחן קולי, מילד ביישן לגבר-גבר, מלא יוצלח לגברבר מגניב. ניק קאנון ("דראמליין"), המגלם את אלוין, מציע לפריס (כריסטינה מיליאן) המדהימה לתקן את המכונית ההרוסה שלה, אם היא תסכים להעמיד פנים שהיא חברה שלו. השניים לוחצים יד ולפתע אלוין הוא בחור פופולרי להחריד שכל מי שלא רצה פעם להתקרב אליו, משתוקק עתה לחברתו. אפילו אביו (סטיב הארווי) גאה בכך שלבן שלו יש הצלחה אצל בנות המין היפה. אבל הפופולריות גובה גם מחיר יקר. האם אלוין מכן לאבד את כל מה שהוא עבד למענו בבית הספר? האם הוא עיוור מכדי לראות שפריס הולכת ומתאהבת ב... אלוין הישן? כל מה שאלוין רוצה נמצא שם., מול עיניו, וזה לא עולה לו פרוטה אחת שחוקה...