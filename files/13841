רואה חשבון במפעל קונדומים חושש למשרתו. הוא נשמע לעצת שכנו ומעמיד פני הומוסקסואל. השמועה פורצת חיש קל ומסכלת את כוונת מעסיקיו לפטר אותו. יתרה מכך, כל אורח חייו האפרורי זוכה לפתע לפרשנות מפתיעה וצבעונית ומעודד את מכריו לראות בו טיפוס ראוי לאהבה והערצה... פרנסיס וובר חתום על התסריט של "כלוב העליזים", שיצא למסכים כבר לפני עשרים שנה. כאן הוא משתמש באותה תחבולה תסריטאית: היפוך זהויות כדי ליצור שוב קומדיה שבוחנת את ההגדרות החברתיות ותרבותיות של הזהות המינית. לרשותו עומדת ליגת העל של שחקני הקולנוע הצרפתי, המפליאה כדרכה לשחק, והתוצאה מפזזת בחן בין חוסר הבנה אחד למשנהו להנאתם וחיוכם של הצופים.