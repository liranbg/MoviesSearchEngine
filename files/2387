ג'ניפר לופז הפכה לכוכבת על בזכות (או למרות) השתתפותה בסרט האימים "אנקונדה" מה שכנראה גרם לכל השחקנים האלמונים להסכים ולהשתתף בסרט ההמשך. מי יודע, אולי אחד השמות הבלתי מזוהים מעלה יהפוך לשחקן/זמר/חביב טלבואידים סדרתי כמו הכוכבת שהיתה אלמונית בסרט הראשון. משלחת צעירה וחטובה של מדענים יוצאת לחפש אחר "סחלב הדמים" פרח שאמור להאריך את תוחלת החיים. לרוע מזלם, קבוצת נחשי אנקונדה הניזונים מהפרחים לא מתכוונת לוותר על המאגר הטבעי שהפך אותם למהירים וחכמים יותר. עכשיו המדענים צריכים להלחם על חייהם וזו משימה מאד קשה כאשר אתה תקוע ביערות הגשם.