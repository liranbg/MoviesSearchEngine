על פי ספרו של רוברט לאדלום ("זהות כפולה"), מותחן פוליטי שבו מוצאים עצמם סוכנים חשאיים בעיצומה של מלחמה ביולוגית. הכל מתחיל בהתפרצותה של מחלה מוזרה בקרב מספר אינדיווידואלים ממקומות שונים בארצות הברית. מיק ג'קסון ביים עם סטיבן דורף ("בלייד"), מירה סורבינו ("אפרודיטה הגדולה"), בלייר אנדרווד ("פרקליטי LA") ואנג'ליקה יוסטון בתפקיד נשיאת ארצות הברית (תופעה הולכת ורווחת בטלוויזיה האמריקאית).