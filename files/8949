אם לא בא לכם לוותר על בשר בתפריט, כדאי שתתעלמו מסרטו של ריצ'ארד לינקלייטר ("לפני הזריחה"). דרמת אנסמבל שמתמקדת בעיירה אמריקאית טיפוסית בקולוראדו, שבקרבה תעשיית הבשר המספקת סחורה ל"מיקיס", רשת אוכל מהיר מצליחה. בעקבות חשד לקיומה של צואת פרות בהמבורגרים, שולח המנכ"ל את עובדו המסור דון הנדרסון (גרג קיניר), לחקור את המקור לתקלה. בעיירה קודי הוא נחשף לפרצופים שונים ומשונים, ולפרצופה של הגדולה במעצמות.