בגיל 28 הולך טום בדרכו של אביו ומתעסק בנדל"ן. מאותם אנשי הנדל"ן המנסים להשיג רווחים קלים על גבם של אזרחים פשוטים ומערבים אלימות וכוח בעבודתם. בעקבות מפגש מפתיע עם הסוכן של אמו הפסנתרנית, הוא מתחיל לחשוב שיכול היה להיות פסנתרן מוכשר שתמיד חלם להיות. מבלי להפסיק את עבודתו, הוא מנסה להכין את עצמו לאודישן הגדול, מוצא נחמה במורה סינית לפסנתר, מנהל רומן עם אשתו של חברו הטוב, מתמודד עם אביו המזדקן, וכל העת חולם על הרגע שבו ינגן את הטוקטה של באך. גרסה צרפתית לסרטו של ג'ימס טובאק "אצבעות". זכה בפרס ה-BAFTA (האקדמיה הבריטית לקולנוע) לסרט הזר הטוב של השנה ובשמונה פרסי סזאר, כולל הסרט והבמאי הטוב של השנה. 