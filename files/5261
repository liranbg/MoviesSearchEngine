מה שג'ייק ויג (אדוארד ברנס) אינו יודע, עלול להרוג אותו. ג'ייק, נוכל חריף וכריזמטי, וחבר מרעיו - גורדו, מיילס, 'אל הגדול' ושני שוטרים מושחתים - סיימו בהצלחה תרגיל 'עוקץ' ששלשל לכיסם סכום מכובד. אבל כאשר קורבן העוקץ, ליונל דולבי, ו'אל הגדול' נמצאים מתים, מתברר שדולבי לא היה 'נעקץ' פשוט, אלא רואה החשבון של ראש כנופיה ידוע לשמצה, ווינסטון קינג, 'המלך' (דסטין הופמן). ג'ייק, שלעולם אינו ירא מאתגרים, מציע ל'מלך' סחר חליפין: במקום לשלם לו חזרה בכסף, יבצעו עבורו ג'ייק וחבורתו תרגיל 'עוקץ' על כל קורבן שיבחר. המטרה שסימן 'המלך' - מורגן ג'ילט, בנקאי רב ממון הקשור בעולם הפשע המאורגן. מכיוון שתרגיל ההונאה מתברר כהפקה המורכבת ביותר בקריירת הצוות, מחליט ג'ייק לצרף אליהם הפעם את לילי (רייצ'ל וייז), כייסת אטרקטיבית ומי שתשמש כפיתיון מושלם. לכאורה, אין סיבה שהתכנית לא תתממש, אך ככל שמתקדמת העלילה מתברר כי לכל אחד מהגורמים המעורבים יש יותר מאינטרס אחד...