ספרו של זוכה פרס הנובל, אימרה קרטש (שכתב בעצמו את התסריט הנפלא), ובמרכזו דמות סמי-אוטוביוגרפית, בעיבוד קולנועי של הבמאי לאיוש קולטאי (הצלם המוערך של "אגדת הפסנתרן", "להיות ג'וליה" ועוד). גלגולו של נער יהודי-הונגרי מבודפשט, שנקרע מביתו ומושלך לתוך הגיהינום הקשה לתיאור של מחנה הריכוז בוכנוולד. תיאור קפדני, מצמרר של הפיכת בן אנוש לחצי בן-אדם, תחת עול הסדיזם, המוות והאימה הקיומית. מלא עוצמה.
