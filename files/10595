מותחן אירוטי-פנטסטי של אחד הילדים הרעים של הקולנוע הצרפתי, ז'אן-קלוד בריסו (המולה וזעם). פרנסואה הוא במאי קולנוע שעורך אודישנים לסרט חדש עם סצנות סקס לרוב. בלילה הוא מקבל ביקור מסבתו זיכרונה לברכה ומשתי מלאכיות ענוגות. באחד האודישנים מדווחת לו השחקנית שחוותה אורגזמה אמיתית במהלך האירוע, וכל המקרים הנ"ל מעוררים אותו לפרוייקט קולנועי חדש. נוטף חושניות, עמוס סצנות מין, וטווה רעיונות על הקשר המיסטי בין מיניות לאלימות לצביעות.