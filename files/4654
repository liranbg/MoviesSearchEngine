חופשת הקיץ הגיעה ולואיס תומס, סטודנט צעיר (פול ווקר - "מהיר ועצבני"), מחליט לצאת לטיול דרכים מחוף לחוף כדי לאסוף את נערת חלומותיו, ונה (לילי סובייסקי - "עיניים עצומות לרווחה"). אולם תקוותיו הרומנטיות של לואיס עולות על שירטון כאשר הוא עוצר כדי להציל את אחיו הבכור (סטיבן זהאן - "רומן לא חוקי") שמדרבן אותו להתבדח על חשבונו של נהג משאית, דרך רשת מכשירי הקשר של המשאיות. הנהג, ראסטי נייל, טיפוס מפחיד עם נטיות רצחניות, יוצא לנקום.. וצוחק מי שצוחק אחרון. מותחן עוכר שלווה שביים ג'ון דהאל ("הפיתוי האחרון") שנחשב לאחד מסרטי המתח הטובים שהופקו בשנת 2001.