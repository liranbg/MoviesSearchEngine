שינוג'ו הוא סמוראי בעל כבוד עצמי שאינו מרוצה במיוחד מתפקידו החדש כטועם מזונותיו של השוגון וחולם על קריירה בתחום הוראת אמנויות הלחימה. טעימה של רכיכה מורעלת מובילה אותו אל סף המוות ועם יקיצתו מתברר כי מאור עיניו אבד לו. שינוג'ו שוקל התאבדות וקאיו אשתו האוהבת מסתירה מפניו את החרב. כאשר מתחיל שינוג'ו להסכין לעיוורון, מגיעה לאוזניו שמועה בדבר יחסים שמקיימת קאיו עם הכלכלן הראשי של השוגון, והסמוראי העיוור מחליט להאבק כדי להחזיר לעצמו את הכבוד המגיע לו ואת האהבה.