במשפחת ויטמן מטיילים בסטייל ברכבת מיוחדת ועם סט מזוודות ממוספר ותואם שהוכן במיוחד בשבילם. האחים ויטמן - פרנסיס (לוק ווילסון) פיטר (אדריאן ברודי) וג'ק (ג'ייסון שוורצמן) - אמנם לא התראו יותר משנה - אבל הם נפגשים ברכבת שנוסעת ברחבי הודו. במסע פיזי שהוא גם רוחני הם מנסים למצוא את אמם (אנג'ליקה יוסטון) ותוך כדי ללמוד להכיר אחד את השני בתור מבוגרים. אמנם הם מתקשים לחבב זה את זה לעיתים, ונוטרים זה לזה טינה על מעשים בוגרים וילדותיים, אבל בסופו של דבר, הטיול הרוחני שלהם מביא אותם לתובנות מעניינות לגבי עצמם ולמצבים קיצוניים (שהם טרגיים וקומיים בו זמנית). הסרט החדש של ווס אנדרסון ("המירוץ לצמרת של מקס פישר", "משפחת טננבאום") מצולם בסגנונו הייחודי, בו סיטואציות שוברות לב מובאות בהומור, חוסר רגישות ורגישות יתר מחוברים להם יחדיו, הדמויות מעצבנות וסימפטיות. והמוזיקה - כמו תמיד - מפתיעה.