סוזאנה בת 17-ה היא צעירה נבוכה, שנראה כאילו ניסתה להתאבד. היא מאושפזת במוסד לחולי-נפש, שם מאבחן אצלה הרופא הפרעה נפשית גבולית, המתבטאת בחוסר ביטחון, אי בהירות לגבי מטרות ארוכות טווח והתנהגות שלוחת רסן. במהלך האישפוז היא מתעדת ביומנה את חוויותיה, את יחסיה עם חברותיה למחלקה ואת האחות הראשית והפסיכיאטרית הראשית של המחלקה. דרמה רבת עוצמה המבוססת על ספרה האוטוביוגרפי של סוזאנה קייסן, שחקרה את הגבולות שבין הסגר לחופש, חברות לבגידה ושיגעון מול שפיות.