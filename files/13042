הסרט עוקב אחר זוג צעיר ניו-יורקי, מריון, צלמת צרפתיה, וג'ק, מעצב פנים אמריקאי. השניים מעוניינים לחזק מחדש את הקשר שביניהם, ולשם כך הם מחליטים לצאת לטיול לעיר הולדתה של מריון, פריס, זאת על מנת להפגיש את ג'ק עם משפחתה וחבריה. השניים מטפחים תקוות רבות כלפי עיר הרומנטיקה מתוך חשיבה שהמקום ישפיע עליהם ויגרום לאהבה שביניהם לפרוח מחדש. לצערם המצב רק מחמיר, זאת בעיקר בגלל שג'ק אינו מבין מילה בצרפתית ובתרבות הצרפתית בכלל. האקסים לשעבר של מריון מתחילים לשוב ולפלרטט איתה, וגורמים לג'ק לקנא, ובנוסף לכל הצרות הללו, הוריה המטורפים של מריון, לא נותנים לזוג הצעיר טיפה של פרטיות.