פלאש גורדון הוא אחד הגיבורים המפורסמים ביותר של הקומיקס והמדע הבדיוני האמריקני. ספורטאי אמריקני בלונדיני שביחד עם חברתו דייל ארדן (יפיפיה שחורת שער שעיקר עיסוקה בחיים הוא לצרוח ולהתעלף) והמדען הגאון זרקוב מוצא עצמו יום אחד בכוכב מונגו. הכוכב נשלט ידי הרודן המרושע מינג, ופלאש מגלה שעם כל הפרימיטיביות שלו (האנשים שם עדיין נלחמים בחרבות) מינג מהווה סכנה ממשית לשלום כדור הארץ. מכאן ואילך נאבק פלאש במינג ובגזעים השונים והמשונים השוכנים במונגו על מנת לשחררו מידי העריץ.