שנות הששים לא נתנו הרבה הזדמנויות עבודה לתושבי דרום איטליה. גיגי, אחיו הבכור ג'יאנקרלו והוריהם עוזבים את סולינו, עיירתם הקטנה והמאובקת לטובת גרמניה, שם הם פותחים פיצריה, במחוז רוהר. שני הבנים מתחילים לחקור את העולם הזר והמוזר סביבם, גיגי בהתלהבות וצמא לכל דבר חדש, ג'יאנקרלו בזהירות ובערמומיות. השנים חולפות והבנים הופכים לגברים צעירים ומרדנים. אפילו גיגי, אשר בדרך כלל נמנע מהיתקלויות עם החוק, מעורב בתקרית אותה יזם אחיו הפזיז. האחים נשארים קרובים ואפילו שוכרים דירה עם ידידתם ג'ואנה. היריבות הסמויה בין האחים מתפרצת כאשר השניים מתאהבים בה. ג'יאנקרלו, אשר חש כי אחיו הפופולרי מתעלה עליו לאורך כל הדרך, רוצה את ג'ואנה לעצמו. הוא גם מקנא בנחישותו של גיגי להגשים את חלום ילדותו ולעשות סרט. בדיוק כאשר הסרט נבחר להיות מוקרן בפסטיבל קולנוע, גיגי נאלץ לחזור באופן זמני לסולינו, להשאיר את ג'ואנה עם ג'יאנקרלו, וגם את גורל סרטו בידי אחיו......