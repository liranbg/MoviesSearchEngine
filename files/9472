'המעיין' הוא סיפורם של שלושה גברים: הראשון הוא ד''ר טומי קריאו (יו ג'קמן), מדען בן ימינו, שמחפש נואשות אחר תרופה לסרטן שהורג את אשתו איזי (רייצ'ל וייז). השני הוא תומאס (שוב ג'קמן), קונקיסטדור בן המאה השש עשרה שיוצא ל''עולם החדש'' כדי להביא למלכת ספרד (שוב וייז), את עץ החיים האגדי ועימו חיי נצח. אי שם בעתיד הרחוק, נזיר (ג'קמן, הפעם בקרחת) חוצה גלקסיות בדרך אל שיבאלבה, ערפילית גוועת שהיא גם העולם הבא במיתולוגיה של בני המאיה. 