קווין קוסטנר הוא בעל חווה, השומע קולות, ובפרט את הקול שאומר לו – "אם תבנה אותו, הוא יבוא" (משפט שהפך לאחד המצוטטים ביותר בקולנוע האמריקאי). קוסטנר מפרש את הקול כאומר לו לבנות מגרש בייסבול במקום שדה התירס שלו, וכולם חושבים שהוא השתגע. בהמשך יתברר כי האדם הרודף אחר חלומו ולא נותן לו לדעוך, יזכה בפרס הגדול. סרט אמריקאי מאוד, ובו הבייסבול הוא הסמל להכל: לחלומות, לתקוות ובעיקר – ליחסי אבות ובנים, העומדים ביסודו של הסיפור הסנטימנטלי.