באוקטובר האחרון, עצר כל העולם את נשימתו כאשר הבמאי המוערך קוונטין טרנטינו ('ספרות זולה') שחרר לאקרנים את סרטו הרביעי והמאוד מצופה, 'להרוג את ביל - פרק 1'. הסרט עקב בצורה ססגונית ומאוד גרפית אחר קורותיה של 'הכלה' (אומה תורמן, בתפקיד המהפנט ביותר שעשתה עד היום בקריירה הקולנועית שלה), מתנקשת לשעבר בארגון של רוצחים שכירים בשם 'נחשי הצפע', שאנשיו טבחו באכזריות במשתתפים בחתונתה, והותירו גם אותה להתבסס בדמה, על אף העובדה שהייתה בשלבי היריון מתקדם. למרבה ההפתעה, 'הכלה'שרדהאת האירוע, וחמש שנים אחרי, היא מתעוררת מתרדמת ממושכת, כשהיא כועסת במיוחד, ויוצאת לנקום בעמיתיה הבוגדניים, כשבראשם עומד ביל - המנהיג האפל, שאיננו זוכים לחזות בזיו פניו. הפרק הראשון בסאגה עקב בפרטנות אחר חיסול שתי חברות מהארגון, או-רן אישי ו-ורניטה גרין, בקרבות עקובים מדם שטרם נראו כמותם על המסך. הפעם, נראה אותה עולה במעלה שרשרת הפיקוד של הארגון, ומתנקשת גם בחברים אל דרייבר (דריל האנה הוותיקה) ובאד, אחיו הצעיר של ביל (בגילומו של מייקל מדסן, אותו ראינו לאחרונה לצד אשטון קאצ'ר ב'הבת של הבוס שלי'), בדרכה אל ביל עצמו. הפעם, העניינים מסתבכים ונעשים אישיים עוד יותר, כאשר 'הכלה'מגלהשהבת שלה, איתה הייתה בהיריון בשעת ההתנקשות, נמצאת בחיים, למרות שחשבה שנפטרה בטבח (אין כאן 'ספוילר', ציינו את זה בסרט הקודם). צפו לקרב מדמם במיוחד עם באד, ולהופעה קצרה ומעניינת של סמיואל ג'קסון האהוד, כנגן האורגן בחתונה של 'הכלה'.