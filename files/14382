העלילה מתחילה ב- 2004. מינג, פעם מטאור בשמי משטרת הונג קונג, נמצא על כוונת היח"פ ונדחק לעבודה משרדית משפילה. עכשיו, כשהוא משתוקק להיות חלק מהעולם המהוגן, עליו להסיר את החשדות ולהפנותם לכיוונים אחרים. לעומתו לאונג, הכוכב החדש של כוחות החוק, שוטר שקול ומחושב, עושה חיל ועולה במהירות בסולם הדרגות. האם, כמו מינג עצמו, מדובר בשתול של המאפיה ? מיהו איל הפשע שן, נכה מסתורי המתחיל לתפוס לעצמו נפח בסיפור ? זה השלב שבו העלילה שבה ל- 2001 ומתגלה הקשר של שן עם יאן, סוכן המשטרה הסמוי שפעל בלב המאפייה. זה גם הזמן לגלות לצופה כיצד איבד השוטר ההוא את השליטה בעצמו...כמו קודמיו, גם "דרך ללא מוצא - הפרק האחרון" הוא יצירה מלוטשת וגם בו מופגנת מיומנות מקצועית המוכיחה כי האמנות השביעית מזמנת ליוצריה וצופיה הרבה יותר מדמויות וסיפור.