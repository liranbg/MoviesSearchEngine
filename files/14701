מותחן מבריק ומלא מסתורין של יוצר הקולנוע הצרפתי קלוד ללוש ("גבר ואישה", "עלובי החיים"). ז'ודית רליצר (פאני ארדן), היא סופרת פופולארית ופאם פטאל.היא מחפשת אחר הדמות הראשית לרב המכר החדש שלה. מי הוא יהיה? רוצח סדרתי מסוכן לציבור שברח מבית הכלא המאובטח ביותר שקיים? מרצה באוניברסיטה שהתעורר בוקר אחד והחליט לעזוב את הבית, האישה והילדים? או אולי "סופר צללים" מחונן שבמשך שנים כותב ספרי מופת בשמה של הבוסית שלו ולא זוכה לתהילה לה הוא ראוי באמת? לילה אחד פוגש קלוד את הוגט בתחנת דלק ליד פאריז. קלוד הוא קוסם, רופא ומרצה לספרות בתיכון והוגט היא צעירה יפהפייה, מעצבת שיער באחת המספרות הנחשבות ביותר בפאריז, נערת ליווי ומניקוריסטית. החיבור ביניהם מוביל לשרשרת אירועים בלתי צפויים שמאירה באור חדש לגמרי את ספרה החדש של ז'ודית רליצר. ישנן פגישות שברגע אחד משנות חיים שלמים.