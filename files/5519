קונור או'ניל (ריבס) הוא איש שחייו עוברים לידו. קונור הוא לוזר שלא שואף לכלום, האוהב להמר על משחקי ספורט יחד עם חברו טיקי (ג'ון הוקס). עכשיו בעיית ההימורים שלו סיבכה אותו בצרות שהוא לא יכול להתמודד איתן. כשהוא חייב להשיג כסף, הוא מבקש מג'ימי (מק'גלון), חבר הילדות הטוב שלו, לעזור לו עוד פעם אחת אחרונה. ג'ימי שעזר לקונור בעבר, מוכן לתת לו קצבה שבועית, אבל רק בתנאי שקונור יסכים לאמן את קבוצת הילדים של החברה בבייסבול, המורכבת מילדים שונים מהשכונות הרעות של שיקגו. עכשיו קונור, האנטי גיבור, חייב לשמש כדמות לחיקוי עבור הילדים שצריכים אותו יותר מכל, ובפעם הראשונה בחייו הוא אחראי למשהו מעבר לעצמו. בתחילה חושב קונור שאין לו את הכישורים למשימה, הילדים מתפרעים, רבים, מקללים ומפסידים ללא הפסק. אבל הוא קונה לאיטו את אמונם של הילדים הקשוחים מבחוץ ופגיעים מבפנים, כשבדרך הם מלמדים את קונור דבר או שניים אודות אמון ואהבה השעות הספורות שלהם אתו עוזרות להם להתנתק מחייהם הטרגיים. במקביל, מחוץ למגרש, כששניים מהילדים מתקשים בבית הספר, קונור מגיע לדבר עם המורה שלהם, מיס ווילקס (ליין). קונור ומיס ווילקס מגלים כי יש להם עניין משותף - הדאגה לילדים, וקונור הולך ומתאהב בה. אך בדיוק כשקונור מתחיל להצליח במשימה הבלתי אפשרית להפוך את קבוצת הילדים ליחידה שתוכל לנצח, נראה שהוא יצטרך לעזוב את המגרש לתמיד.עכשיו קונור והילדים עומדים בצומת דרכים וצריכים להחליט לאן ללכת.