מערבון קומי בכיכובו של ג'קי צ'אן. סוף המאה ה-19, נסיכה סינית (לוסי ליו, "אלי מקביל", "להרוג את המזל") נחטפת אל המערב הפרוע של ארה"ב. קבוצה של חיילים מצטיינים מהמשמר הקיסרי נשלחים להשיבה. אליהם מצטרף גם שון וואנג (ג’קי צ’אן) המאוהב בנסיכה, בתור נושא כליו של דודו המתורגמן. במערב הפרוע כצפוי הכל משתבש. וואנג מוצא את עצמו נרדף ע"י החוק כ"שנחאי קיד" לצדו של שודד רכבות מתפלסף וכושל רוי אובאנון (אוון וילסון, "בית הרוחות") וגם נאלץ לשאת לאישה צעירה אינדיאנית. ביים טום דיי. כמו תמיד ג'קי צ'אן מפגין משחק קומי-אקרובטי מעולה בסגנון בסטר קיטון והארולד לויד. וכרגיל בסרטיו של צ'אן בזמן כותרות הסיום משולבים הפספוסים.