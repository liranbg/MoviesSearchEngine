הסרט שסגר את גל סרטי הגנגסטרים של הוליווד בשנות ה-30, שנים מספר לאחר ביטול האיסור על מכירת אלכוהול. מלך הז'אנר, ג'יימס קאגני (אוייב העם) מגלם את דמותו של חייל משוחרר שחודר לעסקי ה-bootlegging, וחודר לעולם של מלחמות רחוב מסוג שונה לגמרי. סרטו של ראול וולש (הרי סיירה) עושה שימוש מעניין במבע כמו-תיעודי בסגנון מהדורות החדשות שהיו מוקרנות בבתי הקולנוע. בין התסריטאים גם רוברט רוסן (הבמאי של "אדי פלסון").