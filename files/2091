כששכן רשע רוצה לחסל את הכלב שלה מחליטה דורות’י (ג’ודי גרלנד) לקחת את טוטו הקטן ולברוח. טורנדו גדול בא וסוחף אותם אל ארץ עוץ, מקום מסתורי וקסום. דורות’י רוצה לשוב הביתה ומתחילה לפלס את דרכה אל מקום מושבו של הקוסם הגדול של עוץ, שיכול לגלות לה איך חוזרים. בדרך היא פוגשת דחליל שצריך מוח, איש פח שצריך לב ואריה פחדן שזקוק לאומץ. יחד הם הולכים על דרך האבנים הצהובות, בניסיון להגיע אל הקוסם ולברוח מהמכשפה הגדולה מהמערב. קלאסיקה מוסיקלית נפלאה בבימויו של ויקטור פלמינג, עם ג’ודי גרלנד הצעירה ששרה כאן את השיר שהפך להמנון הפרטי שלה – "מעבר לקשת בענן". 