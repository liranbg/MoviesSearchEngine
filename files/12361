מגי היא אישה בגיל העמידה שחייבת להשיג מספיק כסף עבור הטיפול הרפואי לו זקוק נכדה?. כשכל המקורות הפיננסים שלה אוזלים, מגי עושה כמיטב יכולתה על-מנת לחזק את רוחם של בנה היחיד, טום ואשתו, שרה. כשאת עיניה תופס שלט "דרושה מארחת" התלוי בכניסה למועדון לילה, מגי הנאיבית מבקשת להתקבל לעבודה מבלי שתדע שמדובר במועדון סקס. דרישות העבודה מפתיעות את האלמנה המכובדת מהמעמד הבינוני אפילו שאינה אישה מתחסדת, אבל מגי חסרת הניסיון אינה נרתעת ומסכימה לקבל את העבודה שכן זו הדרך המהירה ביותר עבורה להשיג את הכסף הכל-כך דרוש, ולמעשה, המוצא היחיד שעומד בפניה - שכן היא כבר מכרה את ביתה כדי לשלם את הוצאות האשפוז של או?ל?י הקטן. תחילת עבודתה במועדון "העולם הסקסי" אינה עוברת חלק, בלשון המעטה. לואיזה חדת הלשון, עמיתה לעבודה, מדריכה אותה בסודות המקצוע ובין שתי הנשים מתפתחת חברות אמיצה. הבעלים הקשוח של המועדון, מיקי, מחבב מאוד את העובדת החדשה והחרוצה שלו והופך את מגי ל"אירינה פאלם" המבוקשת והרווחית. מגי מוכיחה לעצמה באומץ רב שהיא לא כל-כך זקנה וחסרת תועלת אחרי הכל. חייה הכפולים של מגי מושכים במהרה את תשומת לבם של השכנים הרכלנים. האישה העקשנית שומרת על דיסקרטיות, ולא מגלה לבנה החשדן על מקורותיו של הכסף. אבל סודות סופם להתגלות, ומגי נאלצת להתמודד עם פרצופה המכוער של הצביעות הפרובינציאלית, כמו גם להתעמת עם העקרונות המוסריים שלה עצמה. כשהיא שומרת על ראש זקוף, מגי זוכה לקבל הרבה יותר מאשר אהבתה של משפחתה.