פאטי אקין (עם הראש בקיר) ממשיך לרגש בסרט נוסף על פערי התרבויות שבין גרמניה לטורקיה ? מולדתו הישנה. עלי האלמן מכניס לביתו יצאנית ממוצא טורקי כבת זוג. כשהיא מתה באופן בלתי צפוי, נוסע בנו, נג'אט, לטורקיה, על מנת לאתר את בתה, לה הייתה שולחת האם כסף באופן קבוע. אלא שהבת, סטודנטית רדיקלית שנרדפה על ידי המשטרה, עשתה את דרכה לגרמניה ונכנסה לגור במחיצתן של בחורה גרמנית ואמה המאוד שמרנית. הסרט זכה בפרסים רבים, ביניהם בפרס לתסריט הטוב ביותר בפסטיבל קאן.