אחרי ״רוג'ר ואני״ וההצלחה המסחררת של ״באולינג לקולומביין״ מביא מייקל מור השתקפות נוספת של אמריקה. הפעם ננעלות הכוונות על ממשלו של ג'ורג' בוש, משפחת הנשיא והשפעתם של הנפט בפרט ותאוות הבצע בכלל על המדיניות האמריקאית אחרי אפוקליפסת ה-11.9.2001. גם בסרטו הקונטרוברסלי החדש מייקל מור אינו מסתיר את השקפת העולם המגובשת שלו. הסרט, מבחינתו, הוא כלי נשק במאבק פוליטי, ולפיכך גם עיתוי הפצתו, כמה חודשים לפני הבחירות לנשיאות, לא היה מקרי.