זוכה 7 פרסי האוסקר הגרמני לשנת 2006 – כולל הבימוי, השחקן, שחקן המשנה והתסריט הטובים ביותר. זוכה 3 פרסי האוסקר האירופאי לשנת 2006- כולל תסריט, סרט ושחקן. מועמד לגלובוס הזהב 2006 – לסרט הזר הטוב ביותר. ג'ורג' וקריסטינה-מאריה הם זוג אינטלקטואלים נוצץ בגרמניה של ראשית שנות השמונים לפני נפילת החומה. הוא מחזאי ואיש רוח מוכשר והיא שחקנית מצליחה. "HGW XX/7" הוא כינויו של ויזלר, סוכן מיוחד שמונה לעקוב אחר חייהם ולוודא שהם "נאמנים למפלגה". הוא לא שיער שחייו ישתנו ללא היכר מרגע שיתחיל ה"מבצע" והוא יכנס לחייהם. ויזלר מוצא עצמו מפתח בחשאי אמפתיה וההערצה כלפי בני הזוג ואורח חייהם. היחשפותו לשירה, לחופש הכתיבה וליצירה שלהם, מביאים אותו להתבונן מחדש בחייו. ויזלר נפתח אל עולם אחר לגמרי, אותו הקפיד תמיד להרחיק מעליו. 