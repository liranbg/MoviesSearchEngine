קומדיה שחורה על בחור צעיר בשם ג'סטין, על המשפחה הלא מתפקדת שלו, על השימוש שלו בריטלין (ובסמים פחות חוקיים), ועל האובססיה הנוראית שמלווה אותו וממנה הוא מנסה להיגמל - מציצה כרונית בלתי פוסקת של האגודל שלו, דבר שקצת מפריע לו לפתח קשרים עם בנות. עיבוד לספר מאת וולטר קירן. סרט עצמאי שהפך לסרט פולחן בארה"ב בזכות שילוב מנצח בין הופעות אורח של שחקנים מהשורה הראשונה המגלמים דמויות ביזאריות לבין דמות ראשית בעלת נשמה ורגישות. לו טיילור פוצ'י זכה בפרס השחקן הטוב ביותר בפסטיבלי ברלין וסאנדנס.