סרט המבוסס על מקרה אמיתי, המספר את סיפור חייו הסוער של רוכב האופניים גריים אוברי, ששבר את שיא העולם עם אופניים שהוא עצמו תכנן ובנה מגרוטאות מתכת וחלקים של מכונת כביסה ישנה. אוברי שסבל מדיכאון כרוני, מצא מפלט ממצבו הנפשי במרוצי האופניים. הבמאי דגלאס מקינון מאזן בחכמה בין העליות והמורדות של סיפורו: האופוריה של מהירות הנסיעה על האופניים והתחרויות מעומתת עם בדידותו של הרוכב הדיכאוני.