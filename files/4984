ג'ף ברידג'ס וקים בייסינגר, שניים מהכוכבים הותיקים והמוערכים בהוליווד, משתפים פעולה בדרמה משפחתית עוכרת שלווה. זוג בשנות הארבעים המאוחרות לחייהם חווים את האובדן הנורא מכל – מות שני בניהם הגדולים. הבעל, סופר ומאייר ספרי ילדים, מצליח למצוא נחמה ברישומי עירום ופלרטוט עם הדוגמנית שלו. האשה שוקעת בדיכאון ומפתחת ניכור גם כלפי בתם הקטנה. בניסיון להקל עליה, הבעל מכניס לביתם עוזר צעיר ומפלס לו את הדרך לגופה של אשתו, בתקווה שההתעוררות הפיסית תוביל גם לסוג של קתארזיס נפשי ואימהי. 