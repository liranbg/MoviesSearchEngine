במסורת ''צבע הכסף'' של טום קרוז ופול ניומן מגיע סרט חדש על בחור צעיר ושאפתן הבוחר ללמוד כדורת מהטוב ביותר. קליף גר בשכונת עוני ועובד עם סבו בשיפוצים. בשעות הפנאי הוא משחק כדורת להנאתו ומסרב להצטרף למועדון הכדורת המקומי בגלל הסנוביות של חבריו. אבל כששני שחקני כדורת אוסטרלים נחשבים מגיעים לאנגליה, הוא מחליט להצטרף לנבחרת אנגליה כדי להביס אותם. לשם כך עליו ללכת למועדון הכדורת המקומי, להביס את כל השחקנים האחרים ולהיות אלוף המחוז. הוא מצליח לעשות זאת בקלות רבה, אלא שאז מתחילים העניינים להסתבך. באולינג-דשא. ענף ספורט שמעלה לגדולה את קליף סטארקי, טיפוס קצת מעוך שרודף אחרי חלום עד הסוף. קומדיה בריטית על הצלחה. ביים מל סמית' ("מיסטר בין").