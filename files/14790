סרטו של ראג'ה גוסנל ("ביג מאמא") נעשה בעקבות סדרת האנימציה הקלאסית אודות הכלב מוג הלב. לאחר שהתפרקה חבורת ה"מסתורין בע"מ", ביניהם פרד (פרדי פרינז ג'וניור, "בית ללא חוקים"), דפני (שרה מישל גלר, "משחקי פתוי"), שאגי (מת'יו לילרד, "צעקה") וסקובי עצמו, קיבלו כולם בנפרד הזמנה לאי מסתורי בבעלותו של טיפוס אקסצנטרי (רואן אטקינסון, "מיליונר מי שגומר ראשון"). בעקבות סדרה של ארועים מוזרים, ובראשם לונה פארק מכושף, מבינים החברים שבלי עזרה הדדית הכוחות האפלים שבאי עלולים עוד לגבור עליהם.