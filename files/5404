סיפור התכנון להתנקש בחייו של נשיא ארצות הברית, ריצ'רד ניקסון, בשיאה של פרשת ווטרגייט. שון פן המופלא ("מיסטיק ריבר") הוא איש מכירות אפור שחיי הנישואין שלו מתפוררים. כדי להכניס משמעות לנפשו הדואבת הוא מתחיל להעלות רעיונות מופרעים. מחקר פסיכולוגי שמשתמש בסצנה הפוליטית כזירה ובמיתוסים האמריקאים כחומרי גלם. סרטו הראשון של נילס מולר עם נעמי ווטס ("מלהולנד דרייב") שכבר חשמלה את המסך לצדו של פן ב-"21 גרם".