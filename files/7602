סרט האנימציה המדובר המשלב כוכבים מציאותיים כגון קיאנו ריבס, רוברט דאוני ג'וניור ווינונה ריידר, עם טכניקת עיבוד גרפית מיוחדת. המקום: קליפורניה. הזמן: העתיד הקרוב, שבע שנים קדימה. אמריקה מנהלת מלחמה ארוכה וחסרת סיכוי בתרבות הסמים. סוכן סמוי בשם פרד, שכבר התעייף מן המקצוע, מקבל פקודה לרגל אחרי השכנים שלו ולתעד את צריכת הסמים שלהם. כאשר הוא מקבל הוראה ישירה לרגל גם אחרי בוב ארקטור, שזהו הוא עצמו בעצם, פרד/בוב נקלע למסע סהרורי והזוי שמוביל אותו אל גבולות האבסורד. "סורק אפלה" מעבד למסך סיפור אפל, קומי ובו בזמן גם עצוב עד מאוד על צריכת סמים בעולם המודרני. הסרט מבוסס על החוויות של סופר המדע הבדיוני הנודע פיליפ קיי. דיק (שעל ספרו מבוסס בין השאר גם "בלייד ראנר" הבלתי נשכח) ואת היופי החזותי שלו קשה לתאר. הוא נפרש כמו ספר גרפי שקם לתחיה באמצעות צילום שיטת אנימציה מתקדמת שמולבשת על הצילום. לינקלייטר השתמש לראשונה בטכניקה הזו ב-2001 בסרט "חיים בהקיץ" והוא עוד משכלל אותה ויוצר חזון מהפנט ועתיר דמיון של מדינה אבודה ומיואשת.