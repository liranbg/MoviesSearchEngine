הסרט אמרין ביוטי הוא קומדיה שחורה, דרמה קומית שנונה, סדרת סיפורי אהבה, סרט מתח, ותעלומת רצח עם סוף מפתיע. אתר ההתרחשות: פרבר אמריקאי טיפוסי. המשתתפים : משפחה אמריקאית טיפוסית, וסביבתה הקרובה. השכנים, החברים לעבודה, והחברים ללימודים. משפחה המגלמת את התגשמות החלום האמריקאי. סיפור שנתו האחרונה של אדם לפני מותו. הוא משעמם, הוא משתעמם, יש לו עבודה משעממת, עד שהשכנים החדשים עוברים לגור, והצעיר במשפחה מזכיר לו כמה חייו גרועים. הוא מחליט להפוך את חייו לגמרי, וגורר אחריו את חייהם של כל הסובבים אותו. 