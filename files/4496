הסרט הוא משולש אהבה ששלושת קצוותיו הם : פ'וגה הרומנטית, המאמינה בגורל, כלומר בכך שאי-שם מחכה לה הנסיך על הסוס והוא יגיע – הרי אי אפשר אחרת, כך שבינתיים אפשר להמשיך לחלום. השנייה היא נישה המעשית, המאמינה בכל ליבה שאהבה פירושה ידידות והצלע השלישית היא ראול, שילוב בלתי אפשרי של טמבל היפר אקטיבי, אידיוט מושלם ושובר לבבות מקסים, שלא מבין איך אפשר לבלות את כל החיים לצד אהובה אחת. נישה ופ'וגה הן רקדניות, ראול מעלה מופעי בידור ובין סצינת חיזור לוהטת אחת לסצינת קנאה בוערת אחרת, עושים כולם את מה שצריך לעשות בקולנוע ההודי – שרים ורוקדים! 