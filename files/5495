ג'ואן אלן מגלמת את טרי וולפמאייר שיום בהיר אחד בעלה נוטש אותה ואת ארבעת בנותיה. טרי נאלצת ללמוד להתמודד ללא עזרתו של הבעל עם בנותיה המתבגרות. קווין קוסטנר מגלם את דני השכן שבעבר היה שחקן בייסבול גדול וכיום שדרן רדיו בתחנה אזורית נידחת. שני האנשים המדוכאים מוצאים מכנה משותף באלכוהול, מה שמוביל את טרי לפתח מערכת יחסים עם השכן החדש לנגד עיניהן של הבנות המתנגדות. החברות ביניהם הופכת למקור כוח וביטחון עבור טרי, ודני הופך למעין אב לארבע הבנות. העניינים מסתבכים כאשר טרי ובן זוגה החדש מנסים לעזור לבנות להתמודד עם הקשיים הרומנטיים של כל אחת מהן.