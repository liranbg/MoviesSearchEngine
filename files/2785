בעולם שמאחורי דלתות הארון שלנו, מפלצות כמייק (קריסטל) וסאלי (גודמן) עובדים קשה בשביל המשכורת שלהם. מייק הוא מפלצת ירוקה קטנה עם אישון ענקי, בעוד שחברו סאלי הוא גוש שיער ענק כחלחל סגלגל עם דוקרני דינוזאורים במורד גבו. מייק וסאלי עובדים בשביל חברת "מפלצות בע"מ", ארגון ענק הלוכד את צרחותיהם של ילדים והופך אותן לאנרגיה. בכדי לגרום לילדים לצרוח המפלצות צריכות להיכנס אל חדר השינה שלהם דרך דלתות הארון ולהפחיד אותם. הבעייה היחידה היא שהילדים כבר לא מפחדים, והחברה גם היא בבעייה, אך כשהילדה הקטנה, בו (גיבס) הולכת אחרי סאלי דרך דלת הארון אל תוך מפעל "מפלצות בע"מ" היא יוצרת בעייה חדשה ודחופה הרבה יותר עבור החברה, כי המפלצות בעצם מפחדות פחד מוות מילדים.