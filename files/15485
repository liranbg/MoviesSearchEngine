בוקר אחד בלונדון של 1939 מוצאת את עצמה מיס פטיגרו ללא עבודה, ללא כסף וללא חברים. לראשונה בחייה היא מגיעה למסקנה שעליה לנצל את הרגע וכך היא מוצאת עצמה בפתח דירתה המפוארת של דליסייה לאפוס, שחקנית וזמרת אמריקאית נוצצת, אשר מיד שמחה להיעזר במיס פטיגרו כדי לתמרן בין כל מחזריה הרבים. תוך שעות ספורות נסחפת מיס פטיגרו אל חיי החברה הזוהרים של המעמד הגבוה והיא נקראת ל"סדר" את הקריירה וחיי האהבה של הבוסית החדשה. דליסייה מנצלת את כישוריה המניפולטיביים של העובדת החדשה, המרושלת מעט אך מלאת החן. היא לוקחת אותה תחת חסותה וליום אחד הופכת אותה לאישה "אמיתית" - ממש כפי שייעד אותה הטבע. לפתע, הופכת מיס פטיגרו להיות מרכז תשומת הלב של החברה הגבוהה בלונדון ומזכירה לכולנו שלכל אחד, לא משנה מאין הוא בא, איך הוא נראה, וכמה הוא משתכר-מגיעה ההזדמנות לחיות ולפרוח לפחות ליום אחד.