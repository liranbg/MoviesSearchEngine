סיפורן של ארבע חברות ותיקות וקרובות ממערב לוס אנג'לס: אוליביה, הצעירה שבהן, עזבה משרה חינוכית ובינתיים היא מתפרנסת כעוזרת בית. לא נראה כי מייק, החבר החדש שלה, הוא גבר ראוי וחיי המין שלהם מתקיימים בבתים שהיא מנקה. פראני, עקרת בית, נשואה לכסף ולא מסתמנים שום בקיעים בנישואיה עם מאט. ג'יין, מעצבת אופנה חמוצה, נשואה באושר לאהרון הבריטי ולא נראה שאיכפת לה אם כולם מרכלים כי הוא גיי. כריסטין היא תסריטאית הכותבת יחד עם דויד בעלה. עבודת הצוות גורמת למריבות אינסופיות ומציבה סימן שאלה גדול על העתיד המשותף. 