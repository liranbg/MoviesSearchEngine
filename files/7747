

שתי צעירות אמריקניות, אליס פורקת העול (קלייר דנס) ודרלין (קיית בקינסייל), הילדה מבית טוב, יוצאות לתאילנד לחופשה של 11 יום. בתאילנד גוררת אליס את השתיים למצבים בעייתיים כמו התגנבות למלון והזמנת משקאות על חשבון משתכנים בו. הצעירות ניצלות מהסתבכות ברגע האחרון, כאשר צעיר אמריקני מציל אותן, והן ממשיכות את מסען עמו, רק כדי לגלות שהוא הפיל אותן בפח, ושתל בתיקן סמים. כשנתפסות הנערות על ידי המשטרה התאילנדית, הן מושלכות לכלא, ומגלות את נוקשותה ואכזריותה של מערכת הצדק התאילנדית. כל שנשאר להן לגלות הוא עד כמה הן יישארו נאמנות זו לזו בתנאים הקשים והאכזריים אליהם נקלעו, בו בזמן שעורך דינן האמריקאי (ביל פולמן) פועל כנגד כל הסיכויים לשחרורן.