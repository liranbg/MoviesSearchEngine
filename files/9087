סרט חובה לכל אוהבי סופרמן ! במאי הסרט "סופרמן" (הראשון, עם כריסטופר ריב) משלים את יצירת הפאר שהחל בסוף שנות ה-70 ומוציא את הסרט "סופרמן II" כפי שהיה אמור להיות בתחילה. ריצ'ארד דונר, האיש שידע איך לייצר דמות של גיבור אמיתי, הועזב במהלך צילומי הסרט לטובת במאי אחר ולמעלה ממחצית הסרט הוחלפה. אמנם ניתן להגיד שבאופן כללי הסיפור לא השתנה, אבל המעריצים האמיתיים יתענגו על הגרסא הנוכחית. דונר צובע את דמותו של סופרמן ביד אומן ויודע בדיוק היכן להעמיק בתיאור הקשר העדין והמורכב ששוכן בין לואיס וסופרמן, קושר את גורלו של סופרמן בגורל אביו, ומציב מולו את אוייבו המושבע, לקס לות'ור, מבלי לוותר על רמיזות של היכרות עמוקה בין שניהם כמו שיש רק לחברים הכי טובים.   סצינות חדשות שלא נראו מעולם, התפתחויות שונות בעלילה, 200 אפקטים חדשים, ובעיקר - מרלון ברנדו משחק תפקיד בולט בסרט, בעוד שבגרסא הישנה הוא כלל לא הופיע.    החומרים החדשים נלקחו מהצילומים שנגנזו, מצילומים של "סופרמן 1", ממבחני בד לסצינות שלא היה באפשרותם לבצע (סצינת הירייה), וצילומים חדשים עם כפיל של כריסטופר ריב.