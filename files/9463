סופרת הילדים ביאטריקס פוטר (רנה זלווגר) שעשעה דורות של ילדים בספריה, החל בתקופת חייה בסוף התקופה הויקטוריאנית ועד היום - ואולם חייה שלה נותרו עלומים ברובם, עד כה. כשפוטר פרסמה את ספרה הראשון, "סיפורו של פיטר הארנב", היא הפכה לסופרת מפורסמת ואהודה כמעט בן לילה. הספר הביא לה גם סיפור אהבה עם המו"ל נורמן וורן (יואן מק'גרגור), והצעת נישואין. אבל כמו שאר החברה הגבוהה בלונדון, הוריה פוסלים את וורן מכיוון שעשה את הונו במסחר, והיא נאלצה - בהוראתם - לשמור את יחסיה עמו בסוד. לאחר מערכת לחצים כבדה היא משתכנעת לעזוב את לונדון ואת ארוסה לטובת אזור כפרי. במקום השקט והשלווה שציפתה להם בכפר פוטר מתמודדת עם קשיים וטרגדיות, שמחשלים אותה כאישה עצמאית, והיא מקדימה את זמנה מאוד בדעות הנחרצות. היא מקימה חווה ומצליחה בה, אבל לעולם לא שוכחת את אהובה הראשון.