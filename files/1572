
שיתוף פעולה שישי בין אולפני דיסני לפיקסאר ("צעצוע של סיפור", "להציל את נמו"). בוב, מי שהיה בעבר גיבור העל החזק בעולם, נאלץ לצאת לפנסיה מוקדמת. הוא מקים משפחה רגילה לחלוטין ולזוג נולדים שלושה ילדים מקסימים בעלי כוחות על משלהם. חמש עשרה שנה חולפות ואז בהתרעה קצרה במיוחד, בוב נקרא להציל את העולם. אחרי שהאב לא חוזר ממשימתו, בני המשפחה מגלים שמדובר במשימה שטנית במיוחד של אויבם הגדול, סינדרום, שחשמל זורם בכפות ידיו. עכשיו על המשפחה להתאחד ולעשות מעשה שעוד לא עשו בעבר, לצאת יחדיו למשימה משפחתית להציל את האב. את הסרט ביים וכתב בראד בירד, אחד הכותבים והבמאים הקבועים של "משפחת סימפסון".
