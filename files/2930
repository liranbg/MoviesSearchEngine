אוולין ריאן, עקרת בית ואם לעשרה ילדים מהעיירה דיפיאנס במדינת אוהיו, בורכה בכשרון לחריזה אותו היא מנצלת להשתתף בתחרויות מטעם חברות ענק המבקשות מהקהל הרחב להציע מילים לזמרירים (ג'ינגלים) ופרסומות שיוצגו מטעם החברות. אוולין זוכה בפרסים אחד אחר השני ובעזרתם היא מצליחה לפרנס את משפחתה הגדולה, למעשה, אוולין הינה המפרנסת היחידה, מאחר וכול המשכורת של בעלה השתיין, קלי, מבוזבזת בחנות המשקאות. הסרט מבוסס על סיפור אמיתי משנות החמישים והשישים בארה"ב.
