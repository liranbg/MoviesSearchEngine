

רימייק אמריקאי לסרטו של לוק בסון מ-1998, שבמרכזו דמותה של נהגת מונית משוגעת בגילומה של המלכה, קווין לטיפה, שחולמת להיות נהגת מרוצים. יחד עם שוטר מבואס יוצאת הספידומטר האנושי לתפוס כנופיה של שודדות בנק ברזילאיות חטובות. האם יצליחו השניים לגשר על הפערים כדי לנצח בקרב על הכביש, או שמא יאכלו זה את זו לארוחת בוקר בתוספת כמה קללות עסיסיות? סרטו של טים סטורי ("מספרה", "ארבעת המופלאים") עם ג'ימי פאלון ("כל דבר אחר").