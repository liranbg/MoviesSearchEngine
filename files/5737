סרטו של הבמאי-מחזאי דייוויד מאמט ("העוקץ הספרדי", "כבודו של ווינסלו", וסדרת הטלוויזיה המעולה "המגן") על הוליווד. צוות הסרטה של סרט חדש צריך להתמודד עם לא מעט צרות ובלגנים, אחרי שנאלץ לעזוב את אתר הצילומים המקורי בניו המפשייר, לטובת עיירה קטנה בורמונט: הכוכב (אלק בולדווין) חובב הקטינות מסתבך שוב, הכוכבת (שרה ג'סיקה פרקר) לא מוכנה להופיע בעירום, וגם האתרים השונים לא מתאימים לתסריט. הביקור של הצוות ההוליוודי מטלטל את חיי העיירה השלווה.