ריס וויתרספון חוזרת לגלם את דמותה של אל וודס מ'לא רק בלונדינית', צעירה אמריקאית בלונדינית וחומרנית, שהתקבלה בסרט הראשון לבית-ספר למשפטים כדי לזכות בלבו של אהובה וסיימה את לימודיה בהצטיינות כנגד כל הדעות, בלי החבר ועם אחד המרצים (וילסון) כבן-זוגה הצמוד.  הפעם מגיעה וודס לוושינגטון במטרה להעביר חוקים נגד פגיעה בבעלי-חיים לאחר שבוצעו ניסויים בהורי הכלב שלה.  בדרך היא נתקלת בעו"ד ותיק העוזר לה להיקלט בבירה (הקומיקאי בוב ניוהארט), אך גם במתחרה לא-קלה, בדמותה של פילד.