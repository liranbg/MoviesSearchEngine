העלילה מספרת על אייל (ליאור אשכנזי), סוכן מוסד ודור שני לניצולי שואה, אשר נשלח לתפוס ולכלוא פושע נאצי גרמני בשם אלפרד הימלמן שקיימות עדויות כי הוא עדיין חי. כדי למצוא את הפושע הנאצי אייל מתקרב לנכדיו, אקסל (קנוט ברגר) ופיה הימלמן (קרולינה פיטרס), אשר שוהה כמתנדבת בקיבוץ. במהלך פעילותו של אייל, אשר מתבצעת ברחבי ישראל וברלין, הוא מתקרב אל שני האחים, מפגש היוצר שאלות ותשובות, חיפוש אחר משמעויות וגילוי תרבויות ואישויות. הסרט דן ביחסים המסובכים בין ישראלים לגרמנים ודן בטראומת השואה, בתולדות ישראל ואף בסכסוך היהודי-פלסטיני, בהומוסקסואליות ובמורכבות המוסרית הקיימת בשרות ביחידת חיסולים של השרותים החשאיים.