הבמאי סטיבן סודרברג ("אושן 12", "טראפיק") והשחקן ג'ורג' קלוני הפיקו לבמאי הותיק ג'ון מייבורי ("אהבה היא השטן") קאמבק אל המסך הגדול, אחרי שבע שנים שבהם לא ביים סרטים. מדובר בדרמת מתח פסיכולוגית על חייל ניצול מלחמת המפרץ המאושפז בבית חולים לחולי נפש ומגלה שבעצם הוא מת. האם הוא באמת מת? האם הוא קפץ בזמן אל העתיד כדי לגלות כיצד הוא מת והאם הוא יוכל להציל עוד אנשים? אולי מדובר בסתם משוגע בלתי מזיק או ברוצח מסוכן? צוות מעולה של שחקנים בראשותו של זוכה פרס האוסקר אדריאן ברודי ("הפסנתרן") והבריטית הכי לוהטת בהוליווד קירה נייטלי.