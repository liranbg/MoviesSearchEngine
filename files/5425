כנראה הגיעו ימות המשיח: דני בויל, הבמאי של סרט הפולחן חובב הורידים והמזרקים, "טריינספוטינג" מביים סרט משפחתי קסום ומחמם לב, המיועד לכל המשפחה. עלילת הסרט מתרחשת שבעה ימים לפני שבריטניה מחליפה את המטבע מלירה סטרלינג ליורו. זו הזדמנות מושלמת לפשע המאורגן לבצע שוד רכבות גדול. למזלם של דמיאן בן השבע ואחיו אנתוני בן התשע, הפשע לא כל כך מאורגן ובתוך כל הבלגן של השוד, שק גדול עמוס מזומנים נוחת הישר לזרועותיהם. הילדים מחליטים לבזבז מהר את כל המיליונים בזמן המועט שנשאר להם. 