אריק קרנן (ג'וש הרטנט), עיתונאי צעיר ושאפתן בעיתון ה"דנבר טיימס", נאלץ לחיות בצילו של אביו מאז שהחליט ללכת בדרכו. הוא עובד ככתב הספורט של העיתון, הוא חולם על משרה כעיתונאי מוביל - ממש כמו שאביו היה - כזה שכתבותיו מתפרסמות כל יום על שערי העיתונים. לילה אחד מבחין אריק בחבורת צעירים מכה הומלס (סמואל ל. ג'קסון) באכזריות. ההומלס מצידו לא נשאר חייב, ומציג יכולות תקיפה מרשימות - הוא מכה משמאל, מכה מימין ומתחמק מאגרופיהם של הצעירים. אריק בטוח שהוא הרגע חזה באלוף האגרוף האגדי בוב סאטרפילד בפעולה. האם יכול להיות שסאטרפילד חי כיום כהומלס ברחובות? האם אריק מצא את הסקופ העיתונאי שאחריו חיפש כל חייו? איך ניתן להסביר את השמועה אודות מותו של סאטרפילד?