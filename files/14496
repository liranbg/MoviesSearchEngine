תרזה (רייט) רצה על החוף הים, מבסוטית מעצמה, ונתקלת בבקבוק עם מכתב אהבה. המכתב לא בשבילה, אבל מיד היא דואגת לפרסם את המכתב הרומנטי והקורע בטור שהיא כותבת בעיתון, ומבול של מכתבים מציף אותה מהקוראים שבורי הלב. ביניהם היא מוצאת עדות על צמד מכתבים נוספים של אותו מאוהב. היא יוצאת להרפתקאה המביאה אותה אל גארט (קוסטנר כמובן) - כותב המכתבים ובעל הבקבוקים. גארט אלמן מאהובתו, אך אביו (ניומן) דוחף אותו להתאהב שוב. תרזה גרושה מבעלה, אך בנה (ג`יימס) משכנע אותה ליפול בשביו של גארט, משפץ הסירות המזדקן. זוג של יפים, מילות אהבה ורחש הגלים לוקחים אותנו אל אופק כחול ורחב של אהבה מקצה לקצה.