טרילוגיית הבדידות של אקי קאוריסמקי מגיעה אל קיצה לאחר "עננים נודדים" ו"איש ללא עבר". אגדה אורבנית עגומה ונוארית על קצין בטחון תמים, שמחפש את אהבת חייו ומוצא אותה בפאם-פאטאל, אותה הוא פוגש ערב אחד בבית קפה. מתברר שהאישה נשלחה לפתות אותו על ידי איש עסקים ערמומי, במטרה להשתמש בו כאיש שחוטף את המכה במהלך שוד. גיבורנו אכן חוטף, מסרב להלשין על "אהובתו" ונשלח לכלא. עצב מהול בהומור ציני במיטב המסורת של המאסטר הפיני.