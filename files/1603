אבישי, נער דתי בן 24, נצר לשושלת הרבנים שוורץ המפוארת, מתפרנס מחזנות בערבי סדר פסח לישראלים בחו"ל. אבישי מתגורר יחד עם סבתו במושבה קטנה אליה מגיעה אנה, צעירה רוסיה יפיפייה בת לאב יהודי ולאם נוצרייה, שהגיעה לישראל כדי למלא אחר בקשתו האחרונה של אביה – שאפרו ייקבר בארץ הקודש. לאנה מתברר שלמלא אחר בקשתו של אביה זהו דבר לא פשוט וכדי שתותר הקבורה עליה להוכיח לרשויות הדת כי אביה אכן היה יהודי. המפגש בין השניים מעלה על פני השטח את הקונפליקטים הקיימים במושבה הקטנה כביטוי לחברה הישראלית המפולגת של שנות האלפיים