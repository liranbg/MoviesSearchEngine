הוא מצא את המוג'ו שלו ועכשיו אוסטין פאוורס, המרגל הכי רומנטי ושרמנטי - יה בייבי! - יוצא להרפתקה קומית שלישית, מצחיקה עוד יותר מקודמותיה. ד"ר איבל ומיני-מי מצליחים לברוח מבית הכלא. הם חוברים לגולדממבר הפריקי - שכל כולו, כולל כמה איברים אינטימיים - מצופה זהב, וחוטפים את אביו של אוסטין, מרגל העל נייג'ל פאוורס, כחלק ממזימתם לשלוט על העולם. אבל לפני שתספיקו להגיד "נענעי את הישבן שלך", אוסטין יוצא למסע בזמן לשנת 1975, חובר לפוקסי קליאופטרה המדליקה והשניים מנסים לשים קץ למזימתם הקטלנית של ד"ר איבל וגולדממבר.