הארי בלוק (אלן) הוא סופר מתוסכל, אלכוהוליסט, מכור לכדורים ולזונות שמסובך עם כל נשותיו. גם גיבור ספרו החדש (ויליאמס) הופך להיות דמות לא בפוקוס. מעבר לכך הכל נורמאלי. הוא יוצא בדרכו לקבל פרס על אחד מספריו, מלווה בבנו, בזונה שחורה ובחכמולוג נוסף. במסעו (גם בדרך וגם במחשבותיו) הוא מתעמת עם בני משפחתו (מור), החבר הכי טוב שלו (קריסטל), המאהבת התמימה שלו (שו) ועם גלריה של שחקנים מפורסמים שרק משפרים את אלן המזדקן. קידוש לערב שבת, שואה וכל רמז שאפשר ליהדות, כרגיל מעטרים את הסרט ומביאים אותנו לצחוק ולמועמדות לאוסקר על התסריט הקולנועי הטוב ביותר.