 זוכת פרס האוסקר ג'ניפר קונלי ("נפלאות התבונה") והבמאי של "דרום אמריקה באופנוע" ו"תחנה מרכזית ברזיל" משתפים פעולה. עבור הבמאי מדובר בסרט הוליוודי ראשון דובר אנגלית. בהתאם לאופנה האחרונה הוא יוצר גרסה חדשה לסרט אימה יפני מבית היוצר של "הצלצול". לאחר תהליך גירושים מכוער, אם חד הורית ובתה הקטנה עוברות לדירה בבית דירות גדול, ישן ומט ליפול. מה שאמור להפוך למקום מקלט עבורן הופך לסיוט כאשר מים מתחילים לנזול מהתקרה. כאשר האם מנסה לברר מה קורה עם הנזילה בדירה מעליה, היא מגלה שלא מדובר באירוע שטכנאי יכול לעזור בתיקונו.