דרמת מתח. ג'ון טרבולטה מגלם בונה סירות ויאכטות מעיירה קטנה, שגרושתו (טרי פולו, "פליסטי", "פגוש את ההורים") עומדת להתחתן עם גבר (וינס ווהן, "פסיכו") מצודד ועשיר. בחתונה מתייצב אורח מפתיע (סטיב בושמי) ולא רצוי מעברו של הבעל. מסתבר שלבעל יש עבר פלילי מפוקפק ושהאורח הוא אסיר משוחרר, שדורש את חלקו בשוד. הבעל רוצח את חברו ולא מודע לכך שבנו החורג (מאט אולירי) הסתתר במכונית. הבן מדווח למשטרה על הרצח, אבל מאחר שיצא לו שם של שקרן כפייתי, איש לא מאמין לו. טרבולטה מנסה לסייע לבנו להוכיח את צדקתו.