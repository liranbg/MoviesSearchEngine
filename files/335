
סרט האימה המצליח ביותר לשנת 2004 הוא גרסה אמריקאית לסרט אימה יפאני. שרה מישל גלר מגלמת אמריקנית המתגוררת ביפן עם בן זוגה, סטודנט אמריקאי שלומד בטוקיו. השניים עוברים לגור בבית יפה ורחב ידיים המתגלה כרדוף על ידי רוחות רפאים נקמניות וצמאות דם שאינן יכולות להירגע בגלל אירועים טראגיים שהתרחשו בו. עכשיו האמריקאית הצעירה שגם ככה מרגישה בודדה ביפן המנוכרת והמוזרה צריכה להתמודד עם רוחות רפאים הנוטרות טינה לכל מי שנכנס לשטח המחייה שלהן. האם היא תצליח להרגיע אותם או שהרוחות ינקמו? את הסרט הפיק סם ריימי במאי סרטי "ספיידרמן" וסרטי הקאלט "Evil Dead".