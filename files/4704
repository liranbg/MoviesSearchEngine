סרט אימה אפל של המאה ה-21: חקירה גרפית במשבר של זהויות מקבילות; עולם שבו הזמן יצא משליטה באופן מסוכן; נסיעה מחרידה במורד כביש אבוד", כך מגדיר דיויד לינץ את סרטו המורכב והמופשט. הסרט נפתח כסרט מתח. נגן סקסופון נאשם ברצח אישתו בעקבות קלטת וידאו שמונחת על מפתן ביתו. הוא נידון למוות. בתאו שבכלא הוא נתקף בחזיונות אימה. למחרת מגלים הסוהרים בתאו גבר צעיר שאינו יודע כיצד הגיע לכלא. מכאן הופך הסרט לסרט אימה סוריאליסטי שבו אותו צעיר מסתבך עם עבריין שסוחר בפורנוגרפיה ומתאהב בפילגשו הצעירה. ההסתבכות מוליכה לרצח ולבסוף למפגש בין העולמות המקבילים. סרט רב תפניות והפתעות המכיל את כל המרכיבים של עולמו של לינץ בתוכן בצורה, בתמונה ובפס הקול הדומיננטי כרגיל. 