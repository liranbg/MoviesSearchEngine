כאשר אתה לא יכול להיות מפורסם, לפחות תנסה להפוך לידוע לשמצה. באמצעות קריינות המבוססת על יומניו של מארק צ`פמן הסרט משרטט את דיוקנו של צ`פמן המוכר כ"האיש שרצח את ג`ון לנון". אנחנו נחשפים למניעיו של הרוצח - צ`פמן רצח את לנון בגלל שהיה בעיניו "מזויף" – היפי שמאלני ומיליונר שחי בבית דירות יוקרתי; ליחסיו הבעייתיים עם אמו ועם אשתו, ולאובססיה שלו לספר "התפסן בשדה השיפון".הבמאי אנדרו פידינגטון מתאר את התהליך העובר על צ`פמן עד למעשה הרצח בריחוק ובניכור, נעזר במשחקו האותנטי של השחקן המתחיל ג`ונאס בול בתפקיד הראשי וביצירת אווירה הזויה ע"י מעקב אחרי האנטי-גיבור בנסיעותיו המרובות במונית ברחובות ניו יורק.