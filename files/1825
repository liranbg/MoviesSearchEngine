חומת ברלין עומדת ליפול והעולם מתקרב לסדר חדש, אך מחוץ לשטוטגרט, בבסיס הצבאי האמריקאי ע"ש תיאודור רוזוולט, עומד החייל ריי אלווד (ג'ואקין פניקס), מחיל האספקה, בפני שינוי קיצוני בחייו. אלווד הצליח להפוך את תפקידו כמזכיר יחידת האספקה לעסק מכניס, ביום הוא עובד בתפקידו הצבאי, ובזמנו הפנוי הוא מוכר לגרמנים אבקות ניקוי ומוצרים אחרים, ומזקק הרואין לרשת מכירת הסמים של מפקד המשטרה הצבאית. אך העניינים מסתבכים כשאר מגיע ליחידה מפקד חדש, המחליט לקחת את העניינים לידיים. אלווד חושב שיוכל להתמודד עם המפקד החדש בעזרת רומן עם בתו של המפקד, למגינת ליבו של אביה, ומסתבך עם כלי נשק גנובים בשווי 5 מיליון דולר עם אשתו הקנאית של מפקדו, עם סוחר סמים טורקי ובעיקר עם מפקד ששונא אותו כל-כך. האם יצליח אלווד להתגבר על המפקד הנמרץ? האם יחזרו עסקיו לפרוח? ומה עושים החיילים האמריקאים המשועממים על אדמת גרמניה בזמנם החופשי? קומדית לגלוג חריפה מאוד על הצבא האמריקאי.