הסרט, שמבוסס על סיפור אמיתי, מגולל את סיפורה של קבוצת ויכוחים אפריקנית-אמריקנית המתגבשת במכללה טקסנית סביב פרופסור כריזמטי (דנזל וושינגטון כמובן), וקוראת תגר על נבחרת הכוכבים של אוניברסיטת הרווארד היוקרתית. כל זאת מתרחש על רקע שנות השלושים בארה"ב, בהן עוד לא ידעו פוליטיקלי קורקטיות מהי, וקבוצה של שחורים שלוקחת חלק בעיסוק אינטלקטואלי נשמעה כאילו נשאבה היישר מסרט מדע בדיוני.