רומנטיקה תקופתית המבוססת על הרומן הרומנטי המפורסם והמצליח של ג'יין אוסטין שזכה עד כה לתשעה עיבודים קולנועים וטלוויזיוניים. חמש אחיות למשפחת בנט: ג'יין היפה, אליזבת החכמה, מרי חובבת הספרים, קיטי הילדותית ולידיה הפרועה. מצבה הכלכלי של המשפחה לא יציב ולכן עתידן של הבנות תלוי בנישואין. החיים הכפריים והשלווים של בנות משפחת בנט יוצאים משליטה כאשר לחייהן חודרים מר בינגלי העשיר וחברו הטוב והמאוד עשיר מר דרסי שהגיעו לחופשת קיץ בכפר.