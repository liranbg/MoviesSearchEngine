להקרנה מסחרית בארץ הגיעו רק "זיקוקי די-נור" ו-"קיקוז'ירו", סרטיו האחרונים של קיטאנו היפני, אבל את הפריצה הגדולה שלו לתודעה העולמית הוא עשה דווקא עם "סונטינה": סרט מאפיה אפל, רווי אלימות פתאומית, שהופך ללא אזהרה לקומדיה רומנטית (כמעט) וחוזר לנקודת המוצא. קשה לאפיין את סגנונו של קיטאנו – הוא צבעוני ומפתיע מאוד. היאקוזה היפנית, בכל אופן, מוצגת כאן כמקום עבודה לכל דבר, וקיטאנו עצמו, בתור איש מאפיה שמעוניין לפרוש, מוביל את הסרט ללא מאמץ.