הסרט, המתמקד במשורר-היוצר הקנדי ובארבעים שנות יצירתו, כולל קטעי הופעה של אמנים כמו יו.2, ניק קייב, ג'ארוויס קוקר ואחרים, כשהם מבצעים את שיריו של כהן. בבסיסו הסרט הוא ראיון של במאית הסרט, ליאן לאנסן, עם כהן. התוצאה היא פורטרט ציבורי ראשון למשורר מזה 12 שנה, הכולל שיחות על שנותיו במנזר זן בתור עוזרו של גורו יפני, על ילדותו ועל תחילת דרכו. בין הראיונות משובצים קטעים מהופעת המחווה שנערכה לכבודו באוסטרליה בשנה שעברה, בהשתתפותם של ניק קייב, בת' אורטון, רופוס וויינרייט, ג'ארוויס קוקר, מרת'ה ווינרייט, אנתוני הגרטי (מאנתוני והג'ונסונס) הצמד אנה וקייט מק'גריגל ואחרים. שיאו של הסרט הוא במפגש בין יו.2 וכהן, בביצוע משותף לשירו "Tower Of Song".