פיטר (פלאט) ואוסקר (פרי) הם צמד ארכיטקטים מוכשרים אך מחוסרי עבודה. הם מצליחים לשכנע את צ’ארלס ניומן (מקדרמות’), משקיע עמוס בכסף ורגשי עליונות, להתחרות על פרוייקט שיקום מוזיאון ישן. לניומן יש פילגש חמודה ויצירתית, אמי (קמפבל), העוסקת באומנות, וניומן לא בטוח אם גם בנאמנות אליו. הוא מחליט שאוסקר הוא הומוסקסואל, ונותן לו משימה לשמור על אמי כדי שלא תסתובב עם בחורים אחרים. כמובן שאוסקר ה"הומו" צריך לעמוד בפיתוי של התאהבות באמי הנפלאה - דבר הכרחי כשניומן מחזיק בפרוייקט שהוא הזדמנות חייו כארכיטקט. אוסקר עובר מסכת ייבורים משעשעת, ואמי, שבטוחה שהוא לא מעוניין בה - גם מתייסרת לא מעט. פיטר בינתיים מתפלל מהצד שהפרוייקט לא יפול ותומך באוסקר שנופל, ונופל...