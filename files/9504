הסיפור מתחיל עם לואיס, ילד-גאון שאוהב המצאות וגאדג'טים ובעל תקווה אינסופית למצוא את משפחתו, אותה מעולם לא הכיר. המסע של לואיס יוביל אותו למקום שאפילו הוא לא יכול לדמיין, מקום בו הבלתי אפשרי פשוט לא קיים: העתיד. כשלואיס פוגש זר מסתורי בשם וילבור רובינסון, הוא מצטרף למסע-בזמן שמשנה את חייו, בו הוא פוגש משפחה שלא דומה לשום משפחה אחרת – הרובינסונים הפרועים והעתידניים – שיעזרו לו לחשוף סדרה של סודות מרעישים אודות הפוטנציאל האדיר שלו. אבל המסע המדהים גם יעמת אותו עם נבל: 'ברנש המגבעת' הבלגניסט, שגונב את הדרך היחידה של לואיס לחזור הביתה.