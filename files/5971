מייקל מאן - הבמאי של "הנוסע" ו"היט" מעביר את סדרת הטלוויזיה המצליחה שלו משנות השמונים אל המסך הגדול. שני בלשים בעלי אופי שונה לחלוטין: ריקרדו טאבס (ג'יימי פוקס, "ריי") הוא חמור סבר שחי בזוגיות מושלמת עם בת זוגתו השוטרת (נעמי האריס, "28 יום אחרי") וסוני קרוקט (קולין פארל, "תא טלפון"), פלרטטן שמתאהב בזוגתו הסינית (גונג לי, "זיכרונותיה של גיישה") של מאפיונר קובני שמתעסק במכירת נשק וסמים. השניים מוצאים את עצמם מסובכים עם המאפיה שמאיימת על יקיריהם, כשהם יוצאים למשימה חשאית בהסתננות אל תוך עולמם של סוחרי הסמים הקובנים האלימים. 