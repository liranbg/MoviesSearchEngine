מתיו פרי הענק (צ'נדלר מ"חברים") חוזר בסרט דרמה חדש המבוסס על סיפור אמיתי, שהקנה לו מועמדות לגלובוס הזהב, בקטגוריית השחקן במיני-סדרה או סרט שהופק עבור הטלוויזיה.פרי מגלם את רון קלארק, מורה צעיר ושאפתן שאוהב את עבודתו ונושא לה תשוקה רבה, ורק מחפש אתגרים חדשים. הוא מוצא את עצמו עוזב את ביתו בצפון קרוליינה ועובר ללמד באחד מבתי הספר הקשים ביותר בשכונת הארלם בניו יורק. אף אחד לא מאמין שמישהו יכול להגיע ולהתקדם עם התלמידים האלה אבל בעזרת שיטות לימוד יוצאות דופן וחוקי יסוד בסיסיים שונים ממה שהתלמידים הכירו אי פעם, נראה שקלארק יהיה המורה הראשון שיצליח ללמד את אחת הכיתות הקשות ביותר שכל מורה דגול ראה.