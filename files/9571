מותחן פעולה רב פעלולים המבוסס על הסדרה הקלאסית "משימה בלתי אפשרית". הסוכן איתן האנט (קרוז) מתבקש על ידי מעבידו לצאת בעקבות אחד מהמסוכנים – בחור אכזר ומתוחכם שערק בשל תאוות בצע : הוא גנב תרופה לווירוס קטלני במיוחד, שהומצא במעבדות על ידי מדענים, וזאת כדי שיוכל לסחוט סכומים עצומים של כסף מבעל חברת התרופות שפיתח את הוירוס. העולם נמצא בסכנה, והאנט אמור לעצור את יריבו מלממש את זממו. האנט עובר מקצה העולם לקצהו השני, מאוסטרליה עד ספרד. לעזרתו נחלצת גנבת מקצועית, שלמרבה הפלא נרכשת לעבודה לא בגלל כישוריה אלא בשל היותה חברתו לשעבר של הפושע, אותה עדיין הוא אוהב. האנט עצמו נשבה בקסמיה של הבחורה ועליו להקריב את אהבתו החדשה למען המטרה. כמו כן מגייס האנט לעזרתו צוות של שני עוזרים, אחד גאון מחשבים והשני טייס מסוק מנוסה.