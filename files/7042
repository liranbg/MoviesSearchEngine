החיים היו רגועים ל-2 האחים ג'וני וסימור (דיימון ומרלון וואיינס, אחים גם במציאות), שני בטלנים שמרוויחים את לחמם באמצעות עבודה על אנשים בעיניים. עד שיום אחד ג'וני פוגש בחורה ומתאהב בה. הוא מתקבל למקום העבודה שלה (חברת כרטיסי האשראי "דיינסטי"), ולאחר שהבוס תופס אותו "על חם" בגניבת כרטיס אשראי, הוא מאלץ אותו להיות שותף שלו לרמאויות, ולעזור לו להונות את החברה במיליוני דולרים. כשג'וני מבקש לצאת מהעסק ולהפסיק לעזור לבוס, העניינים מסתבכים ועכשיו ג'וני ואחיו עלולים למות.