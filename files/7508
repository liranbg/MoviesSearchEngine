סיפורה של קסנדרה מורטמיין (רומולה גאריי) בת ה-17 ושל משפחתה האקצנטרית המנסים לשרוד בטירה אנגלית עתיקה. אב המשפחה (ביל ניי) סופר, הנאבק לחזור שוב על הצלחתו מספרו הראשון למרות שלא כתב מילה מזה 12 שנה, אחותה רוז (רוז ביירן) ואמה החורגת טופז (טרה פיצג'רלד), נודיסטית שלא מקלה על משפחתה. עזרה מגיעה דווקא מבעל הבית האמריקני, סימון קוטון (הנרי תומאס) ואחיו ניל (מארק בלוקס). למרות חוסר ההצלחה בהתחלה, בסופו של דבר רוז מצליחה לגרום לסימון להתאהב בה. חתונתה מתוכננת וקסנדרה מביטה מהצד במתרחש בין כל האנשים בסביבתה. במהלך הקיץ היא חווה אכזבות, אהבה ראשונה ואף לב שבור.