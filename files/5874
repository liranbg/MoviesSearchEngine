דרמת ריגול-מתח. רוברט רדפורד מגלם איש הסי.אי.איי, שביום פרישתו מהשירות מתבשר שבן חסותו וטיפוחיו לשעבר (בראד פיט) נתפס בסין, מואשם בריגול ועומד להיות מוצא להורג תוך 24 שעות. כדי להימנע מתקרית בינלאומית מביכה מחליטים אנשי הסי.אי.איי לא להסתכן ולהימנע מלהציל את הנידון למוות. בעוד גיבורנו משחזר בפני הממונים את יחסיו בעבר עם האסיר, הוא מנסה להערים להם ולדאוג לשיחרור חברו לשעבר מהכלא הסיני.