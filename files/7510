דרמה נוספת (לאחר "לגעת במילים") שבמרכזה תחרויות האיות הבית ספריות, מסורת אמריקאית שנוטה להטריף על דעתם הורים וילדיהם. אקילה בת ה-11 יתומה מאב, עם אם אדישה ואח גדול שמסובך בכנופיות מקומיות. הישועה מגיעה בדמות תחרות איות מטעם בית הספר בה היא נאלצת להשתתף, ובה, להפתעתה המרובה, היא גם זוכה. בעוד המנהל והמורה לאנגלית איתנים מאחוריה עד לגמר, נגדה ניצבים משפחתה הכאוטית, חוסר ביטחון עצום וסוללה של מתחרים מבוגרים ומנוסים ממנה. דאג אטצ'יסון ביים עם לורנס פישבורן ("מטריקס"), אנג'לה באסט ("מלקולם X"), קיקי פלמר הצעירה, וגם אדי סטיפלס (דארנל/קראבמן בסדרה "קוראים לי ארל") בתפקיד הרציני הראשון שלו בקולנוע.