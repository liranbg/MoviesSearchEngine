סטיבנס (אנתוני הופקינס) הוא רב משרתים באחוזה האנגלית דארלינגטון היל. הוא עורך מסע באנגליה ובמהלכו הוא משחזר את שנות שרותו באחוזה עבור הבעלים הקודמים - לורד דארלינגטון (ג`יימס פוקס), ששימש כמתווך ביצירת ברית עם גרמניה הנאצית. סטיבנס - השרת המושלם העדיף את מחויבותו המקצועית על פני אהבתה של מיס קנטון, סוכנת הבית (אמה תומפסון) ששרתה עימו בעבר. הוא מחליט לסיים את מסעו במקום מגוריה העכשווי של מיס קנטון שנישואיה נמצאים במשבר. הוא מקווה לשכנע אותה לשוב עימו לדארלינגטון היל ולכפר על טעויות העבר. יצירת מופת העוסקת בהחמצה ואטימות פנימית.