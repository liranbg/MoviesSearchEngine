קומדיית הרפתקאות של הבמאי העולה ווס אנדרסון ("משפחת טננבאום", "Rushmore") שבה אסף לחיקו שורה של שחקנים מוצלחים ביותר: ביל מאריי ("אבודים בטוקיו"), אנג'ליקה יוסטון ("המכשפות"), אוון ווילסון ("זולנדר"), קייט בלאנשט ("הטייס"), ווילם דפו ("נולד ב-4 ביולי") וג'ף גולדבלום ("הזבוב"). חוקר אוקיינוסים יוצא בלוויית צוות מכובד של מכרים, שותפים ועמיתים, לצוד כריש מסוכן. מהדורת קריטריון מכילה קומנטרי של הבמאי, סצנות שירדו בעריכה ומאחורי הקלעים.