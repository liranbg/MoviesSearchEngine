אחרי שביים את סרטי "שעת שיא" ואת "דרקון אדום" ופרש מצילומי "סופרמן", במאי סרטי הפעולה ברט ראטנר משתף פעולה עם ג'יימס בונד בדימוס, פירס ברוסנן, לצילומי סרט עוקץ אקזוטי. גנב מבריק פורש מחיי הפשע לאחר שביצע תרגיל עוקץ ששילשל לתוך כיסו מיליוני דולרים. הוא מתמקם באי אקזוטי עם בת זוגתו היפה והשנים חולפות בשקט. יום אחד מופיע בפתח ביתו אויבו הותיק משכבר הימים, סוכן FBI ממורמר שלא מתכוון להרפות מהגנב לשעבר. הופעתה של ספינת תיירים יוקרתית, המציגה במוזיאון שלה את היהלום הגדול והיקר ביותר בתולדות ההיסטוריה מדליקה נורה אדומה גם אצל הגנב, הסוכן וגם אצל החברה. מי ישיג ראשון את היהלום?