אנגליה של סוף שנות ה-50. סטלה נשואה לפסיכיאטר צעיר ומבטיח והזוג, יחד עם בנם צ'רלי, עבר לאחרונה להתגורר במוסד פסיכיאטרי מבודד, שם עובד מקס כסגן המנהל. למרות שהמינוי אמור להיות זמני, מקס לוקח את המקום בידיים ויוזם שיפוצים בגן ובחממה. חלק מן החולים שמאושפזים במקום מפגינים שיפור במצב בריאותם הנפשית, מה שמקנה להם קצת יותר חופש, ומקס מגייס אותם לעשות את העבודה. אחד החולים הללו הוא פסל נאה וכריזמטי בשם אדגר סטארק. אדגר אושפז לפני שנים אחרי שהרג את אשתו בהתקף של זעם וקנאה. למרות כל סימני האזהרה סטלה מוקסמת מאדגר והמשיכה ההדדית ביניהם הופכת לרומן סוער. לא די שהרומן הזה הוא אסור, הוא גם מסוכן - הקנאה הפסיכוטית של אדגר כבר גרמה לו להרוג בעבר. 