סיפורו של רוצח בריטי אכזר וקר רוח (אדוארד פוקס המצויין), שנשכר ע"י ארגון מחתרת צרפתי כדי להתנקש בחייו של הגנרל שרל דה גול. ללא שם וללא פנים מוכרות, המתנקש, הידוע רק בכינויו- "התן", חותר בעקביות אל מטרתו, שתוצאותיה עלולות לזעזע את העולם. המתח גואה, כשבמקביל להכנות הקפדניות של התן לצורך ההתנקשות המתוחכמת, עושה המשטרה את כל שביכולתה ע"מ לחשוף את המזימה ולעצור את המתנקש. מותחן משובח שהפך לקלאסיקה, ומבוסס על רב המכר של פרדריק פורסיית, על פיו גם נעשה מאוחר יותר הסרט "התן". 