סרט מתח כובש על סיפורו האמיתי של פרק בתוכנית הטלויזיה "60 דקות" בנושא תעשיית הטבק שנפסל לשידור ב-1994.ואל ברגמן (פאצ'ינו) הוא מפיק בתוכנית הטלויזיה "60 דקות" שמוציא את ג'פרי ויגאנד (קראו) למלחמה נגד חברות הטבק. ויגאנד, מדען וחוקר לשעבר במחלקת המחקר של חברת טבק גדולה יכול לתת עדות שתביא לחשיפת האמת שמאחורי תעשיית הסיגריות. השניים מוצאים את עצמם מסכנים הכל, ומשחקים באש, עד כדי אובדן שביב התקוה האחרון של שניהם. כשמתברר שכסף יכול לגבור על כל אתיקה עיתונאית והחשיפה נגנזת, השניים צריכים לאזור את טיפת הכוח האחרונה כדי להמשיך במאבק. הסרט מבוסס על סיפור אמיתי ומועמד ל-5 פרסי גלובוס הזהב.