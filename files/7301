

השנה היא 1968. המקום: פריז. מתיו הוא סטודנט אמריקאי צעיר לקולנוע. מהר מאוד הוא מוצא את עצמו לכוד בין אמנות ופוליטיקה ברחובות העיר הסואנת, שכן בשנה זו פורצות מהומות סטודנטים סוערות שיובילו בסופו של דבר להשבתת רוב ממשלת צרפת. במהלך אחת מהפגנות המחאה של הסטודנטים כנגד השלטון, פוגש מתיו באיזבל, נערה מקומית אטרקטיבית, ובאחיה התאום תיאו, והם מתיידדים על רקע אהבתם המשותפת לקולנוע. הוריהם המלומדים והאומנותיים של איזבל ותיאו מזמינים את מתיו להתגורר עימם בדירתם המשפחתית במקום במלונו המעופש. אך כאשר נוסעים ההורים לחודש, מתוודעים שלושת המתבגרים לכל האופנים האפשריים של גילוי מיני, בעוד שבחוץ סוערת ותוססת לה פריז..