
סרטו הארוך הראשון של הבמאי ז'יל מימוני, על איש עסקים מצליח, בדרכו לפגישה בטוקיו, ששומע במקרה את קולה של ליסה, אהובתו מלפני מספר שנים, מבעד לדלת תא טלפון. בהתקף אובססיבי לגלות סופית מדוע נותק ביניהם הקשר, הוא מתחיל לחפש את ליסה שבינתיים שוב חמקה. הוא מאתר את דירתה ומסתתר בה, אלא שאז מגיעה למקום צעירה אחרת שטוענת שהיא ליסה... מותחן היצ'קוקי משובח (שנתן את ההשראה לסרט האמריקני "3 בפארק" עם ג'וש הרטנט מ-2004) בכיכובם של וינסנט קאסל ("בלתי הפיך") ומוניקה בלוצ'י ("הפסיון של ישו", "מלנה").
