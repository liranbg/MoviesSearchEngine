סרט מבריק זה עוסק באחד היוצרים האמריקאים המפורסמים ביותר, הסופר טרומן קפוטה. דמות אינטלקטואלית נחשבת וידועה, בעלת הופעה חיצונית יוצאת דופן - עם מודעות עצמית עצומה, טרומן זקוק לדבר אחד נוסף אשר יביא אותו לפסגת שאיפותיו - הספר המיוחד ההוא, אותו עליו לכתוב. עיון בעמוד חדשות של הטיימס חושף אותו לרצח מזוויע של משפחה שלמה בקנזס. אחוז עניין עיתונאי הוא יוצא לשם לכתוב מאמר עבור העיתון המכובד בו הוא עובד, אך במהרה זה יהפוך לספר אשר ישנה את חייו לחלוטין - וישאיר את חותמו העז על כל ספרות המאה העשרים.