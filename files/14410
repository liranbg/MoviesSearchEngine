ידידותם המופלאה והאמיצה של בירדי, נער מוזר, שרוצה להיות ציפור ולעוף, ושל מתאבק ורודף נערות. השניים נפרדים עם גיוסם לצבא ונשלחים לוייטנאם, שבים ונפגשים בבית החולים הצבאי לחולי נפש, כשבירדי מנותק לגמרי, לאחר הלם קרב, ואל - פצוע קשה ונכה - חוזר כדי לעזור לחברו לצאת מההלם. הסרט מתרחש בכותלי בית-החולים ומעביר אותנו בפלאש-בקים אל ילדותם של השניים ואל ימי המלחמה. סגנונו של הבמאי אלן פארקר ("תהילה" "החומה") מצטיין בעבודת מצלמה מרשימה ביותר, של הצלם מייקל סרזין. המצלמה מוצבת בזוויות יוצאות דופן, כמו בסצינה שבה המצלמה חגה מעל ומצלמת מ"מבט ציפור". משחקם של שני השחקנים הראשיים מצויין.