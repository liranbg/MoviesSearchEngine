משפחת אדאמס היא משפחה כל-אמריקאית טיפוסית. שני הורים אוהבים - גומז (ראול ג'וליה) ומורטישה (אנג'ליקה יוסטון), האוהבים זה את זה וגם את ילדיהם הצעירים - וונדסדיי ארוכת הצמות (כריסטינה ריצ'י המופלאה) ופאגזלי השמנמן, ובשלב מאוחר יותר גם מרחיבים את המשפחה בתינוק מתוק נוסף. ברוח ערכי המשפחה של פעם חיה בבית המשפחה גם אמה הזקנה של מורטישה, וכן עוזר בית, חיית מחמד חביבה, ומדי פעם עוברים בבית אחים, דודנים ושאר בני משפחה יקרים.בסרט הראשון, "משפחת אדאמס", אנו מתוודעים למשפחה ולומדים על טרגדיה קשה שמלווה אותם מזה שנים - אחיו של גומז, פסטר אדאמס, נעלם לפני שנים רבות במשולש ברמודה, ולא צץ עוד. האם מת? האם איבד את זכרונו? נוכלים השומעים על הטרגדיה המשפחתית מחליטים לנצל אותה לטובתם, כשאחד מהם מתחפש לדוד פסטר ומעמיד פנים שהוא בן אדאמס. כמובן, העמדת פנים כזו אינה קלה כלל.