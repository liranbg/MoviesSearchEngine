מלודרמה אלמודוברית במיטבה, בכיכובה של אחת הקבועות של הגאון הספרדי – מאריסה פארדס ("הכל אודות אמא"). סופרת של ספרות זולה בשם ליאו, כותבת תחת שם בדוי – אמנדה גריס. בעודה מתמודדת עם היעדרויותיו התכופות של בעלה והתיסכול שלה מיצירתה הספרותית, מבקש ממנה העורך שלה לכתוב ביקורת על אמנדה גריס, בלי לדעת כמובן שמדובר באותה אישה. אלמודובר מטבל קיטש עם היצ'קוק, מדבר, כהרגלו, על הגבול בין מציאות לפיקציה, ומספק יצירה בוגרת ונפלאה. 