ג'וליאן ריידי (שרליז ת'רון), היא אם חד הורית אשר נזרקת מביתה לאחר שחברה נעצר. בחיפושים אחר מקום זמני להשתכן בו עם בתה בת ה-11, טארה, היא מבקשת את עזרתו של אחיה הצעיר, ג'יימס (ניק סטאל). אך תוך זמן קצר אחרי המעבר לדירתו, ג'וליאן פוגשת בגבר זר ומתאהבת בו, מה שגורם לה לנטוש את בתה עם אחיה שהופך לאפוטרופוס עבורה. ג'יימס מנסה לעשות את כל שביכולתו כדי לרצות את טארה כדי לגרום לה להיות מאושרת, אך בניגוד לתכנון, וג'יימס מאבד את מקום עבודתו, מה שגורם לטארה להישלח לטיפולה של משפחה אומנת. בשלב זה מחליט ג'יימס לקחת את עצמו ברצינות כדי להתמודד עם השדים שלו, כאשר בו בזמן הוא חוטף את טארה ממשפחתה האומנת ועובר לגור איתה תחת זהות בדויה של אב ובת, תוך שהם מתחבאים מרשויות החוק המחפשים אחריהם.