קלאסיקה של תת-ז’אנר סרטי ה"סלאשר" שהפך את ג’יימי לי קרטיס למלכת סרטי האימה. ג’ון קרפנטר יצר את אחד הסרטים המפחידים של הז’אנר: מעשה במייקל מאיירס, פסיכופט שנמלט מבי"ח לחולי נפש בו הוא היה כלוא לאחר שרצח את אחותו בהיותו ילד, ועתה הוא שב לעיר הולדתו על מנת לחסל אחות נוספת ועוד כמה שמרטפיות. השחקן הבריטי המנוח דונלד פלזנס מגלם את האיש הדולק בעקבותיו של הרוצח. קרפנטר כתב גם את המוסיקה המצמררת.