עיבוד חדש לאופרה הקלאסית של מוצארט. בערב פרוץ מלחמת העולם הראשונה, החייל טמינו (הקנדי ג'וזף קייזר) יוצא למסע אחר אהבה, שלום ואחווה בעולם אפל שנגוע במוות וחורבן. קנת בראנה ביים בעבר עיבודים קולנועיים להצגות של שייקספיר ביניהן "המלט", "הנרי החמישי", "מהומה רבה על לא דבר" ו"אל תשטו באהבה". הפעם הוא עובר לעולם האופרה והתיאטרון ומעב מחדש את האופרה הפופולרית של מוצארט. לאחר שהחל בכתיבת התסריט הוא פנה לעזרת חברו הטוב, סטיבן פריי - שחקן, סופר ובמאי קולנוע מוערך. פריי, במאי הסרט "דברים קטנים ומלוכלכים" שזכה לביקורות מצוינות, לקח על עצמו את שכתוב הליברטו חדש לשפה האנגלית, ואת כתיבת הדיאלוגים לסרט. וכך הכניס רוח רעננה ושנונה בטקסטים המוכרים והקצרים של האופרה המקורית.