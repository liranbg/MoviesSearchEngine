פנטזיה בעיבוד חופשי לסיפור הקלאסי מאת וושינגטון אירבינג. סרט מסוגנן, מעוצב ועתיר אפקטים זה מספר את סיפורו של איכבוד קריין, בלש משטרה מתקדם לזמנו בניו יורק של סוף המאה ה – 18, הנשלח לעיירה הקטנה סליפי הולו (שקיימת, אגב, במציאות) במטרה לפענח שרשרת של רציחות אכזריות, שמבוצעות על ידי פרש ערוף ראש. הפרש המסתורי מטיל אימה על תושביה של העיירה ועל קריין מוטלת משימה לא קלה, לצורך כך קריין מגייס שיטות בילוש חדישות ונעזר בשירותיה של קתרין ואן טסל, היפה והמסתורית, שסוד מעברה קושר אותה אל ההתרחשויות העל טבעיות. 