סרטו השנוי במחלוקת של אוליבר הירשביגל ("Das Experiment") ממשיך את מחקרו של הבמאי את הפשיזם. הפעם הוא הולך על כל הקופה וחושף את ימיו האחרונים של אדולף היטלר בבונקר בברלין, כפי שמספרת מזכירתו האישית טראודל יונגה (שנחשפה לא מכבר בסרט התיעודי "Blind Spot: Hitler's Secretary"). עוד ניסיון להאניש את היטלר ולהראות שהרשע איננו שטני, אלא חלק בלתי נפרד מהמין האנושי. עם ברונו גאנץ ("מלאכים בשמי ברלין") ויוליאנה קהלר ("אי שם באפריקה") בתפקיד אווה בראון.