נערה מתבגרת מרדנית וערמומית במיוחד בשם מיני (ניקי ריד), מחליטה לבצע ניסוי תעסוקתי ומתחילה להזנות את עצמה. אחד הקליינטים הראשונים שלה הוא אביה החורג (אלק בולדווין), והשניים, בעיקר ביוזמתה של הנערה, זוממים לגרום לאשפוזה הכפוי של האם האלכוהוליסטית. סרטו הראשון של ניק גות' הוא קומדיה שחורה וצינית מאוד, בכיכובה של ניקי ריד ("שלוש עשרה"), שממשיכה לגלם מופרעות ומופקרות בחן אופייני, כמו ב"שלוש עשרה", הסרט שהקפיץ את הקריירה שלה.