דרמת מתח בכיכובו של זוכה האוסקר, קווין קליין, העוסקת בנושא הכאוב של הסחר בנשים לצורך מכירתן כשפחות מין. אנדריאנה (פאולינה גייטן) היא ילדה בת 13 ממקסיקו אשר נחטפה ע"י רשת מחתרתית של סוחרי מין המרוויחים מליונים מהמטען האנושי בו הם סוחרים. חברתה ומגניתה היחידה היא ורוניקה (אלישיה בצ'לדה), פולניה צעירה אשר נפלה ברשתה של אותה כנופיית סוחרים והולכה שולל. ג'ורג', אחיה של אנדריאנה, חוצה את הגבול מתוך מטרה לחפש אחר אחותו שנחטפה, כאשר הוא חומק בהצלחה משוטרי מחלקת ההגירה וגובר על מכשולים שונים נוספים. בדרך הוא פוגש את ריי (קווין קליין) שוטר מקסיקני שמשפחתו בעבר גם נפגעה ע"י רשת סחר בשפחות מין. כעת הופך ריי לבן בריתו של ג'ורג', ביחד הם פועלים באומץ ובעקשנות חדורי אמונה שיצליחו לאתר ולהציל את הילדה. הם לומדים אט אט להכיר את השיטות בהן עובדת הרשת ואת המקומות בהן היא פועלת. מבירת מקסיקו ועד ניו ג'רסי, דרך אתרי האינטרנט ועד למועדוני חברים סגורים. האם יצליחו להציל את הילדה או שהיא תאבד לעד...