קומדיה רומנטית שבבסיסה היפוך התפקידים הקלאסי, ובה מופיעה לוסי (סנדרה בולוק) החיה חיים בודדים עד שהיא מצילה את חייו של אביר חלומותיה ממוות בטוח על פסי הרכבת התחתית, הלא הוא פיטר (גלאהר) האיש בו היא מאוהבת מבלי להכירו.בהמשך הסרט, שוכב הבחור מחוסר הכרה בבית החולים, ולוסי הופכת לבת משפחתו של פיטר, כשהמשפחה משוכנעת מעל לכל ספק שלוסי היא לא רק המושיעה שלו, אלא גם ארוסתו הרשמית. לוסי נגררת לתוך מסכת השקרים הזו, ההולכת ומסתבכת עם התקרבותה והתאהבותה בג'ק (פולמן), אחיו של פיטר. היא רוקמת איתו מערכת יחסים לא ממומשת בגלל מצבו הקשה של פיטר. אבל הכל עומד להשתנות ברגע שפיטר יתעורר.סנדרה בולוק בתפקידה הרומנטי הראשון מציגה דמות חכמה ומעוררת אהדה. סרט מהנה שזכה להצלחה בקופות הקולנוע.