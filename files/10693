הסרט מתרכז בשלושה דורות של נשים ממשפחה אחת. הסבתא, שמה ג'ורג'יה (ג'יין פונדה), מתגוררת באיידהו. היא המציאה לעצמה חוקי מוסר והתנהגות שונים וקראה להם "חוקי ג'ורג'יה". הבת שלה, שמה לילי (פליסטי הופמן), מתגוררת בסן-פרנסיסקו עם הבת שלה, רייצ'ל (לינדזי לוהן), ועם בעלה השני, אביה החורג של רייצ'ל. רייצ'ל מתכוונת ללמוד במכללת "ווסאר", ובקיץ שלפני תחילת הלימודים, לילי שולחת אותה לגור אצל ג'ורג'יה. רייצ'ל היא בחורה עירונית ומרדנית, משוחררת מבחינה מינית. באיידהו, היא מתיידדת עם המעסיק שלה, סיימון, ועם נער מורמוני, הארלן, שמתאהב בה.