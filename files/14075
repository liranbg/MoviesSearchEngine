קומדיה שנונה מאת פטריס לקונט ("זרים אינטימיים", "הנערה על הגשר"). פרנסואה (דניאל אוטיי "36 תחנת משטרה") הוא סוחר עתיקות, חי בדירה מעוצבת ויש לו חיים נהדרים. בארוחת יום ההולדת שלו הוא מתחלחל מן הגילוי שאיש מן הנוכחים לא סובל אותו ולא מאמין שיש לו חבר אמת אחד.שותפתו קתרין מציעה לו התערבות: אם הוא יוכל להציג בפניהם תוך 10 ימים ולו חבר אמת אחד היא תיתן לו לשמור כד יווני עתיק שהוא רכש מכספי החברה שלהם. ואם לא יצליח הכד שלה.הכל נראה אבוד. עד שהוא פוגש בברונו.נהג מונית חברותי שמנסה ללמד אתו את כל השיטות למציאת חברים. ברונו לעומתו סובל מפחד קהל ושאיפתו הגדולה היא להשתתף ב"מי רוצה להיות מיליונר"האם הפתרון לבעיה של פרנסואה ישוב בכסא הנהג של המונית? והאם הפתרון לפחד הקהל של ברונו טמון בחבר שזה עתה הכיר?