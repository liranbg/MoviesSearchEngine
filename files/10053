"בונד - כדור הרעם" הינו הסרט הרביעי במספר בסדרת סרטי הריגול והמתח של ג'יימס בונד בבימויו של טרנס יאנג (ד"ר נו, שמש אדומה). בסרט זה, תפקיד הסוכן בונד 007 מגולם ע"י השחקן שון קונרי (שם הורד, הפריצה לאלקטרז). ארגון הפשע ספקטרה זקוק לכסף ורוקם מזימה זדונית נגד בריטניה שתאלץ לשלם דמי כופר. הם חוטפים מפציץ הנושא שתי פצצות אטום ומאיימים לפוצצם אם לא ישולמו להם יהלומים בלתי מלוטשים בשווי 100 מיליון פאונד. כל סוכני '00' מתגייסים למשימה אך רק לג'יימס בונד יש יתרון שמוביל אותו, בחיפוש אחר הנשק הגנוב, ולעימות חזיתי עם אמיליו לארגו ופילגשו דומינו, בבריכה השורצת כרישים. עם תקציב של 5.6 מיליון דולר, שהוצא בעיקר על תפאורה תת מימית וטכניקות צילום מיוחדות, היה "כדור הרעם" הסרט הראשון בפרקי ג'יימס בונד המתרחשים בסביבת המים. חלק מהפטנטים המיוחדים שלו, כללו את הסילון המיוחד שאפשר את בריחתו האווירית המפורסמת של בונד. בחיפוש אחר נערת הבונד היפהפייה, דומינו, נשקלה מועמדותה של השחקנית האנגלייה ג'ולי כריסטי לתפקיד, אך לבסוף הוצע התפקיד למיס צרפת לשעבר, קלאודין אוגר, בעלת הנתונים המתאימים ביותר לתפקיד הנחשק.