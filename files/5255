סידני היא נערה מתבגרת בפרבר קליפורני עם בעיות התבגרות אופיניות של נערת תיכון אמריקאית. אבל את שלוות המקום מערערת הופעתו של רוצח סידרתי שמתחיל במלאכת חיסול שיטתית של תלמידי בית הספר המקומי. הרוצח המסתתר מאחורי מסיכת ליל כל הקדושים יודע בדיוק את כל מהלכיה של סידני... כתבת הטלוויזיה המקומית וגם השריף, אחיה של חברתה הטובה של סידני, מנסים להתחקות אחר עקבות הפסיכופט. ווס קרייבן מהמעולים שבין במאי האימים ("סיוט ברחוב אלם") יצר סרט המתיחס לרבות מהקלסיקות וסרטי הפולחן של ז’אנר ה"סלשר". "צעקה" נבחר כסרט השנה בתחרות הקולנוע השנתית של "אם.טי.וי".