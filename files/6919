מרטין סקורסזה ("השור הזועם") מביא גרסה אמריקאית ללהיט ההונג-קונגי "דרך ללא מוצא", בכיכובם של לאונרדו די קאפריו, מאט דיימון וג'ק ניקולוסון. שני גברים משני צדי החוק, האחד איש משטרה והשני חבר במאפיה האירית של בוסטון, מנהלים חיים כפולים כחפרפרות, כל אחד במסגרתו של השני. יום אחד הם יצטרכו לחשוף זה את זה. דרמת פשע מצוינת בהשתתפותם של מארק וולברג ("לילות בוגי", "ארבעה אחים"), מרטין שין ("הבית הלבן"), ריי ווינסטון ("קולד מאונטיין") ואלק בולדווין.