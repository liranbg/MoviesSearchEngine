הארי הינקל (למון), צלם ספורט, מוטח ארצה בהתנגשות עם שחקן פוטבול בעיצומו של משחק, ומובהל לבית החולים. גיסו התחמן, עורך הדין ויליאם גינגריץ'(מתאו), רואה לפניו הזדמנות פז לנסות ולהונות את חברת  הביטוח, אך, מתקשה לשכנע את גיסו לשתף פעולה, עד שהארי מבין שהעניין עשוי להשיב אל חיקו את אשתו לשעבר. הסרט הראשון בו הצמד-חמד למון ומת'או משתפים פעולה. וולטר מת'או עבר התקף לב בעיצומם של הצילומים, דבר שלא מנע ממנו לזכות בפרס האוסקר על תפקידו בפנינה קומית זו של הבמאי בילי ויילדר.