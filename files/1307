סרט ספרדי על חייהם של בני 30+ ממעמד הביניים, גברים ונשים הקשורים ביניהם בקשרי משפחה וחברות. אנחנו מתלווים אליהם בעיר ברצלונה ומתוודעים לניואנסים של יחסיהם, משיחות הסלון ועד לבגידות ושקרים. למרות שאלה חברים טובים המתראים כמעט מדי יום, מאחורי האפרוריות היומיומית הם מסתירים זה מזה סודות, תשוקות ורגשות מודחקים, ומנהלים חיים כפולים. משחק משובח ובימוי קולע, שמשרטט באומץ, באמצעות רגעים קטנים, חיים שיכלו להיות אלה של כל אחד מהצופים, מתוך מבט חברתי נוקב.