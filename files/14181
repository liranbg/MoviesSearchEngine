קבוצה של סטודנטים צעירים לקולנוע המצלמים סרט אימה העוסק בזומבים נדהמים לגלות שהם בעצם מתעדים את תהליך השתלטותם של זומבים אמיתיים על חייהם ועל חיי שאר התושבים בעיר. סרטו החמישי של ג'ורג' רומרו ("ליל המתים החיים", "שחר המתים") בסדרת סרטי הזומבים המקורית שלו שהחלה אי שם בסוף שנות ה-60 וחלק מסדרת הסרטים אף זכתה כבר לרימייקים. הפעם בחר רומרו לצלם את הסרט מזווית הראיה של השחקנים, סגנון בו השתמשו גם בסרטים "קלוברפילד" ו-"פרוייקט המכשפה מבלייר", מתוך מטרה לתת לצופים תחושה אמיתית יותר לזוועות המתרחשות סביב.