המובחר שבמובחרים, העילית של אכיפת החוק. והם מגויסים למשימה המסוכנת מכולם. בהשראת הסדרה הפופולארית משנות ה - 70', מגיע מותחן האקשן "ימ"מ - יחידת פריצה", בכיכובם של סמואל אל. ג'קסון וקולין פארל. קולין פארל מגלם את ג'ים סטריט, חבר לשעבר בימ"מ, אשר יחד עם שותפו בריאן גמבל (רנר) נזרקים מהיחידה בעקבות שיקול דעת מוטעה בזמן מקרה שוד/בני ערובה. גמבל פורש מהיחידה, אבל עבור סטריט להיות שוטר זה חלק מהחיים, והוא מסכים להורדה בדרגה, בתקווה שיום אחד הוא יקבל הזדמנות שניה לכפר על מעשיו ושוב ילבש את מדי הימ"מ. סטריט מקבל את ההזדמנות כאשר דן "הונדו" הארלסון (ג'קסון) אחראי על הקמת ואימון צוות ימ"מ. השוטרים הנוספים המגויסים ליחידה של "הונדו" הם דיקון קיי (אל. אל. קול ג'יי), כריס סנצ'ז (מישל רודריגז), מייקל בוקסר (בריאן ואן הולט) וטי.ג'יי. מקייב (ג'וש צ'ארלס). אחרי שבועות של אימון פיזי קשה, צוות הימ"מ החדש נזרק לאקשן, כאשר סוחר סמים מסוכן (אוליבייה מרטינז) נלכד, והיחידה מתבקשת להעביר אותו לכלא פדראלי, אך הכל משתבש כאשר הפושע מחליט להציע 100 מיליון דולר לאדם הראשון שיצליח לשחרר אותו מידי החוק. כעת כשכל חומדי "הפרס הנדיב" נמצאים בעקבותיהם, המשימה הופכת ללא קלה.