ג'ייק טיילר (שון פריס), בדיוק עבר להתגורר בפלורידה עם משפחתו, על מנת לתמוך בקריירה המצליחה של אחיו הצעיר ולהפוך אותו לשחקן טניס מקצועי. בתיכון הקודם, ג'ייק נחשב לכוכב הגדול של נבחרת הפוטבול אבל כאן, בעיר הגדולה, הדבר היחיד שזוכרים לו זה שהוא חם מזג ומרבה להיות מעורב בקטטות. הוא מגיע למסיבת תחילת השנה ומהר מאוד מוצא את עצמו נאבק מול בחור אלים, ריאן מקדונלד. לאחר שהוא מובס ומושפל בקרב לעיני כולם, חברו לכיתה מספר לו אודות אמנות לחימה חדשה וקרבות מיוחדים הנערכים במקום. ג'ייק נלקח תחת חסותו של מאסטר גדול אך הוא מוכרח ללמוד בעצמו לשלוט ברגשותיו בכדי להצליח. עבור ג'ייק, הקרבות הם הרבה יותר מסתם הימור או הכרזה על מנצח, למעשה, דרכם הוא יגלה מי הוא באמת.