רידלי סקוט, הבמאי של הסרט זוכה פרס האוסקר "גלדיאטור" והלהיטים "בלאק הוק דאון", "בלייד ראנר" ו"הנוסע השמיני", חוזר אל העבר עם עוד סרט קרבות תקופתי והפעם בכיכובו של הבריטי הצעיר, אורלנדו בלום. הסרט מתרחש בתקופת הצלבנים, דרך סיפורו של צרפתי צעיר המגלה את ייעודו כאביר. באליאן הוא נפח אשר איבד את משפחתו ואמונתו. פגישה עם אביו, צלבן החוזר מקרבות בירושלים הרחוקה, ישאבו את הנפח הצעיר אל תוך מלחמה שתהפוך אותו ללוחם, מאהב, ומגן חומות ירושלים מפני האויבים המוסלמים בראשותו של המנהיג המוסלמי האגדי, צאלח א-דין. 