

דרמה ע"פ ספרו רב המכר של ג'ון אירווינג אשר גם כתב את התסריט לסרט. זהו סיפור נוסח דיקנס על הומר וולס, נער יתום הגדל בבית יתומים במיין, בראשית שנות ה-40. מנהל בית היתומים, המכור לאתר, מבצע בו הפלות לא חוקיות, ורואה בהומר את יורשו. אלא שהומר מסרב לקחת חלק בהפלות ומבקש לבחור בעצמו את דרכו בחיים, וכאשר מגיעים למקום בחור צעיר וחברתו כדי לבצע הפלה – הומר עוזב אתם. הוא מגיע בעקבותיהם לחווה, ומצטרף לחבורה של פועלים שחורים המועסקים בקטיף תפוחים. בהמשך חווה הומר אהבה ראשונה, ונחלץ לעזרתה של נערה שחורה, אחת מעובדות החווה, שהרתה לאביה.