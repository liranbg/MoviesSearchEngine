סרט מרהיב מבית היוצר של טסואי הארק הגדוש באין ספור פעלולים ופירוטכניקה. נינג, בחור צעיר ומלומד, הוא האיש הכי פחות פופולארי בעירו, שכן למחייתו הוא עוסק בגביית מסים. ערב אחד, בעודו מחפש מקום מקלט לנוח, הוא נקלע לקרב בין ין )נג מא( ובין שכיר חרב נוסף סיאו הו )דיוויד לאם(.נינג מונע מבעדם לשחוט זה את זה, אך גורלו של סיאו הו כבר נחרץ- כאשר הוא מפותה על ידי בחורה צעירה הרוחצת במפל, שמביאה עליו את מותו. קולות החליל הבוקעים מתוך המקדש, האבנים הזזות, והעצמות המשקשקות מושכות את נינג אל אותו האגם, ואל אותה הנימפה )ג`ואי וונג(. אולם במקום לפתות גם אותו, ולחסלו, היא מתאהבת בו. כך מתחיל מסע הרפתקאות מרתק של נינג וין על מנת לחלץ את האהובה המתה מכוחות השאול.