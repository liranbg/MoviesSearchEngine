דרמה מלחמתית של גרגורי הובליט ("פחד ראשוני"), לפי רומן של ג'ון קצנבך. בחודשים האחרונים למלחמת העולם השנייה, חייל "אדמינסטרטיבי" (קולין פארל, "תא טלפון") נתפס על ידי הנאצים, ומושם במחנה שבויים, שם הוא פוגש בקולונל הארט (ברוס וויליס, "ארמגדון"). בד בבד, שני אסירים שחורים מגיעים למחנה. לאחר שאחד מהם נרצח, והשני נאשם ברצח, הארט לוקח על עצמו להגן על החייל, במה שעלול להיות המשפט הצודק האחרון בחייהם של שניהם ושל כלל האסירים. אך כולם עתידים לגלות שהמשפט הזה הוא חלק ממשהו מסובך עוד יותר.