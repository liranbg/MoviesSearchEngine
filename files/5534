סרטם של הבמאי דני בויל, המפיק אנדרו מקדונלד והתסריטאי ג'ון הודג' שיצרו בעבר את "חברים לרצח" ו"טריינספוטינג". הפעם מככב בסרט ליאונרדו דיקפריו המגלם תרמילאי אמריקאי צעיר בתאילנד שמגיע לחפש חוויה רוחנית והרפתקה. יחד עם זוג צרפתי הוא יוצא לחפש את החוף המושלם שטרם נתגלה לתיירים. אך מסתבר שבגן עדן שהם מוצאים לבסוף גם כן לא הכל ורוד וסדרה של אירועים טרגיים מערערים את יציבות הקומונה. הוא רוצה לברוח אך הדבר קשה כמעט כמו למצוא את המקום מלכתחילה.