מסעוד בן התשע עוזב את פריס מכיוון שאביו, יליד אלג'יריה, אינו יכול לדאוג לו ולאחיו הבכור. הוא מאומץ על ידי ג'יזל וג'ורג', זוג שהטעם לנישואיהם אבד לפני שנים. ג'ורג' הוא הדוור של הכפר הקטן בו הם גרים, יוצא צבא בעל אות כבוד, ששירת בצפון אפריקה ומאמין שאלג'יריה היא שטח צרפתי בזכות. ג'יזל, שמופתעת לפגוש את מסעוד כשהיא מגיעה לסוכנות האימוץ הממשלתית, יודעת שבעלה לא יסכים שתביא הביתה ילד כהה עור – אז היא מעבירה את הנער תהליך הבהרה מהיר לפני שג'ורג' חוזר הביתה מהעבודה. היא נותנת למסעוד שם בעל צליל צרפתי – מישו - ומלמדת אותו להצטלב. ג'ורג' אינו שם לב למעשיה, שכן הוא עיוור לכל תרבות שאינה צרפתית, אבל ישנן אמיתות שלא ניתן להסתירן, לא משנה כמה צבע שיער שופכים עליהן.