הינו אחד מארבעת סרטי התעודה הרווחיים והמצליחים ביותר שנעשו אי פעם ועד היום גרף למעלה מ-25 מיליון דולר, כמיליון מתוכם נתרמו ע"י האולפנים למלחמה בהתחממות כדור הארץ. "אמת מטרידה" החזיר לאור הזרקורים את אל גור והפך את מי שנתפס עד לאחרונה כפוליטיקאי אפרורי ויבש לקול, כריזמטי, אהוד ונגיש. יש הטוענים, כי הסרט החייה את הקריירה הפוליטית שלו. בבוקרו של יום התבוסה שלו בבחירות 2000 החליט אל גור על מסלול חדש בחיים, להתמקד במאמצים להצלת כדור הארץ משינוי בלתי הפיך. במאי הסרט דייויס גוגנהיים מציע מבט מלא השראה ולהט על מחויבותו של אל גור לחשוף את המיתוסים והתפיסות המוטעות לגבי התחממות כדור הארץ ולעודד את הפעולות הנדרשות כדי למנוע זאת. "אמת מטרידה" עוסק בבעיית ההתחממות כדור הארץ, שהיא בעיה עולמית בוערת המעסיקה רבים. אם הרוב הגדול של מדעני העולם צודק, נותרו לנו רק עוד 10 שנים למנוע קטסטרופה רצינית שיכולה לשלוח את כל מערכת האקלים של כדור הארץ למערבולת של הרס הכוללת מזג אוויר קיצוני, שיטפונות, בצורות, מגפות וגלי חום כבדים מעבר למה שאי פעם שיערנו. "אמת מטרידה" הצליח היכן שרבים לפניו נכשלו והפך לאחד האירועים החשובים שהתרחשו בתחום המלחמה בהתחממות הגלובאלית בשנים האחרונות, בכך שעורר דיונים בנושא, משך את תשומת הלב הציבורית והביא אנשים לנקוט עמדה ולעשות מעשה על מנת לתרום את חלקם לעצירת התופעה.