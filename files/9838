רובי לווינסון וטרוי מקווי הם זוג הומואים אשר עוברים לגור בשכונה חדשה בפרברים, אך מופתעים לגלות את העויינות שמפגין שכניהם החדש, כריס בוייד, בנו של כומר קיצוני. ערב אחד, טרוי יוצא להליכה היומית שלו עם הכלב אשר ממנה הוא לא חוזר. מהר מאוד, אצבעות מאשימות מופנות כלפי בנו של הכומר, כריס, וכלפי בן זוגו לחיים של טרוי, רובי, כאשר השניים הופכים לחשודים העיקריים. בלי שום תמיכה מהרשויות, רובי מקבל עזרה ממקור שאליו לא ציפה, וכך נרקמת לה תוכנית שתהפוך את חייהם של תושבי העיירה ובסופו של דבר תביא את הפושע לדין ולא משנה מה יהיו התוצאות. הסרט זכה בפרס בחירת הקהל בפסטיבל ההומואים-לסביות שבדאלאס.